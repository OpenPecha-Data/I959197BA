༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
11 KG6336
W1KG6330
n/a
ImageGroup:
ISBN:
LCCN:
V:
19787105101795
Title:
བོད་ཀྱི་དེང་རབས་རྩོམ་རིག་ཞིབ་འཇུག་
bod kyi deng rabs rtsom rig zhib 'jug
Author:
རྣམ་སྲས་
rnam sras
printed from computerized input
n/a,n/a
Descriptor:
Original Publication:
Place:
Publisher:
Ipe cin
mi rigs dpe skrun khang
2009
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
na
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 12/2010



W
WW
wwwwwwwwwwwww
W
WW.
WWWWW
www.
wwwwwwwwwwwwww
www
.
w wwwwwwwww
WWWWWWWWWWW
in
WWW.
WWW
WWW
WWW
wwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwww
wwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwww
Wwwwwwwwwwwwwww
w
ww
Wwwwwwwwwwwwwwwwwwwwwwwwwwww
OH
H
OW
H
EHE
W
w
wwwwwwwww
www.
WW
W
WW
W
wwwwwwwwwwwwww
wwwwwwwwwwwwwwwwwwwwwwwwwwwwwwwwwww
www.
wwwwwwwwwwwwwwwwwwwwwwwwwwwwwwwwww
www
Wwwwwwwwwwwwwwwwwwwwwwwwwwwwwwwwwwwwwww
.
www
wwwwwwwwwwwwwww
wwwwwww
Wwwwwwww
w
WOW
.
wwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwww
WWWWWWWWWWWWWW
WW
W
WWW
WWW
wwwwwwwwwwwwwwww
wwwwwww
wwwwwww
W
WWWWWWWWWWWWWWWW
LOW
wwwwwwwwwwww
W
WWWWWWWWW
w
W
W
WW
.
WWW
WWW.
.
TH
wwwwwwwwwwwww
wwwwwwwwwwwww
wwwwwwwwww
ww
www
www
wwww
w
WWW
wwwwwwwwwwwwwwwwwwwwwwwwwwwwwwwwwww
Wwwwwwwwwwwwwwwwwwwwwwwwwwwwwwwwwww
WWW
wwwwwwwwwwwwwwww
WS
WWW.
WWW
WWWWWWWWW
wwwwww
wwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwwww
.wwwwwwwwwwwwwwwwwwwwwwwwwwwwww
www
wwwwwwwwwwwwww
B
E
www
WWWWWWWWWW
WW
WWWWWWWWWWWWWW



བོད་ཀྱི་དེང་རབས་རྩོམ་རིག་ཞིབ་འཇུག
རྣམ་སྲས་ཀྱིས་བརྩམས།
མི་རིགས་དཔེ་སྐྲུན་ཁང་།



དཀར་ ཆག
ལེའུ་དང་པོ། བོད་ཀྱི་དེང་རབས་བརྩམས་སྒྲུང་།
ས་བཅད་དང་པོ། བརྩམས་སྒྲུང་ཐུང་ངུའི་འཕེལ་རིམ་མདོར་བསྡུས། ...(1)
ས་བཅད་གཉིས་པ། བརྩམས་སྒྲུང་ཐུང་འབྲིང་གི་སྐོར། ….…………………………………… (4)
དང་པོ། དོན་གྲུབ་རྒྱལ་དང་ཁོང་གི་བརྩམས་སྒྲུང་《སད་ཀྱིས་
བཅོམ་པའི་མེ་ཏོག»..…….…….….
.……….…………….(5)
གཉིས་པ། ཚེ་རིང་དོན་གྲུབ་དང་ཁོའི་བརྩམས་སྒྲུང༌། ……………………….( 14)
གསུམ་པ། ཨ་སྨྱོན་བཀྲ་ཤིས་དོན་གྲུབ་དང་ཁོའི་བརྩམས་སྒྲུང་། ...(24）
བཞི་པ། རང་སྒྲ་དང་ཁོའི་བརྩམས་སྒྲུང། ...….…….……....…………….…….……..(32)
ས་བཅད་གསུམ་པ། བརྩམས་སྒྲུང་རིང་གྲས་ཀྱི་སྐོར། ..……………………………………… (43)
དང་པོ། སྤྱི་བཤད།.…………….………….
...………..……….( 43）
གཉིས་པ། འཇམ་དཔལ་རྒྱ་མཚོ་དང་ཁོའི་སྒྲུང་རིང་《སྐལ་
བཟང་མེ་ཏོག»………..
..…...…..( 48)
གསུམ་པ། གླང་མདུན་དཔལ་འབྱོར་དང་ཁོའི་སྒྲུང་རིང་«གཙུག་
གཡུ»།...……….…..
.....…..……..( 61）
བཞི་པ། བཀྲ་ཤིས་དཔལ་ལྡན་དང་ཁོའི་སྒྲུང་རིང་《ཕལ་བའི་ཁྱིམ་
ཚང་གི་སྐྱིད་སྡུག».……………………..
.…….………...(73)
ལྔ་པ། སྟག་འབུམ་རྒྱལ་དང་ཁོའི་སྒྲུང་རིང་«ལྷིང་འཇགས་ཀྱི་
རྩྭ་ཐང་»། ...……..…….
…..…….……….(83）
དྲུག་པ། རེབ་གོང་རྡོ་རྗེ་མཁར་དང་ཁོའི་སྒྲུང་རིང་《རྐྱལ་བའི་



•... ( 95）
འཇིག་རྟེན་དུ་ཉུལ་བའི་གཏམ་རྒྱུད»།….……… ……………..( 89）
བདུན་པ། བཀྲ་བྷ་དང་ཁོའི་སྒྲུང་རིང་《སྲིན་པོ་གཡུ་རྔོག་དང་
ཉི་མ་ལྷ་ས།…………………………………………………………….
བརྒྱད་པ། ནག་པོ་སྐལ་བཟང་དང་ཁོའི་སྒྲུང་རིང་《ཀླུ་འབུམ་མི་
རྒོད»། .………….
……………… ..( 104）
དགུ་པ། བསྟན་པ་ཡར་རྒྱས་དང་ཁོའི་སྒྲུང་རིང་«ཐག་རིང་གི་
སྦྲ་ནག»
.............( 110）
......
116）
• •..• 128)
ལེའུ་གཉིས་པ། བོད་ཀྱི་དེང་རབས་སྙན་ངག
ས་བཅད་དང་པོ། སྤྱི་བཤད། ....
དང་པོ། བོད་ཀྱི་དེང་རབས་སྙན་ངག་གི་བྱུང་འཕེལ། ..…….…..…….. (117）
གཉིས་པ། ཚིགས་བཅད་སྙན་ངག་དང་རང་མོས་སྙན་ངག ...….(121)
གསུམ་པ། དེང་རབས་སྙན་ངག་གི་བརྗོད་གཞི་འདེམ་སྒྲུག་ལ་
རང་དབང་ཆེ་བ།.….…………….
ས་བཅད་གཉིས་པ། བོད་ཀྱི་དེང་རབས་སྙན་ངག་གི་རབ་མཛེས་
སྤང་ཐང་དུ་«དཔྱིད་ཀྱི་བདག་མོ་ལྷ་ལས་བབས་པ»། ..…………………(135）
དང་པོ། སྙན་རྩོམ་གྱི་ཉམས་དང་འགྱུར་བས་ཕུན་སུམ་
ཚོགས་པ། ..…………………………..
.....……..( 135）
གཉིས་པ། གངས་འདབས་ནས་འཐོར་བའི་《དུང་སེམས་
ཀྱི་ཟེགས་མ»།……...
གསུམ་པ། གནའ་དེང་སྙན་ངག་རྒྱུད་སྐུད་ལས་འཕོས་
པའི་«སྐྱ་རེངས་ལྷ་མོའི་འབོད་བརྡ»། ..…………. ........( 151）
ས་བཅད་གསུམ་པ། བོད་ཀྱི་དེང་རབས་སྙན་ངག་འཕེལ་
•.........( 141）



• •。
159）
•.....•( 171）
• •......
180）
རྒྱས་ལོ་རྒྱུས་ལས་《ལང་ཚོའི་རྦབ་ཆུའི»གོ་གནས་དང་
དེའི་ཤན་ཤུགས། ...….….
དང་པོ། སྡུག་སྣང་གིས་ཁྱེར་བའི་སྙན་ངག་དང་སྙན་
ངག་གི་སྡུག་སྣང་། ..……….
གཉིས་པ། རྨོངས་སད་ཐོབ་པའི་མི་རབས་གཅིག་གི་
འབོད་སྒྲ། ..…………………………..……..
གསུམ་པ། གངས་འདབས་ནས་ཆས་པའི་«ལྷོ་བཞུད་
ཀྱི་ཆུ་འཛིན»…….……
ས་བཅད་བཞི་པ། ལོ་ངོ་སྟོང་གི་རྨི་ལམ། ...….………..…….……………………..(203）
དང་པོ། རྒྱབ་ལྗོངས་དང་འབྲེལ་བའི་གཏམ། .…….…….....
གཉིས་པ། སྙན་ངག་གི་ནམ་མཁའ་ཡངས་པར་ཕྱེས་
ཤིང་སྐར་ཚོགས་ཀྱི་འོད་སྣང་དྲག་ཏུ་འཚེར། ..…..…….…………………( 209）
གསུམ་པ། «སྙན་ངག་གི་མིག་ཆུ་》རྩྭ་ཐང་ལ་བསྟིམས་པ།…………..(221)
བཞི་པ། «དུང་སེམས་ཀྱི་འདབ་མ་》ལས་བཞད་པའི་
སྙན་ངག །
....• （ 197)
•
•
203）
......(228）
•...• （232)
ལེའུ་གསུམ་པ། བོད་ཀྱི་དེང་རབས་ལྷུག་རྩོམ།
ས་བཅད་དང་པོ། སྤྱི་བཤད། ..…..
ས་བཅད་གཉིས་པ། མཚོ་བོད་མཐོ་སྒང་གི་རང་བྱུང་མཛེས་སྡུག་
བྲིས་པའི་ལྷུག་རྩོམ་གྱི་སྐོར། ........... ...............(239）
ས་བཅད་གསུམ་པ། བོད་ཀྱི་རིག་གནས་ལོ་རྒྱུས་བྲིས་པའི་
ལྷུག་རྩོམ་གྱི་སྐོར།……………………..
ས་བཅད་བཞི་པ། མི་རབས་གསར་པའི་སྙིང་སྟོབས་དང་ །
རེ་སྙེག་བྲིས་པའི་ལྷུག་རྩོམ་གྱི་སྐོར། ..……
264）
•...• （251)



ས་བཅད་ལྔ་པ། བ་རེས་དང་ཁོའི་ལྷུག་རྩོམ་བསྡུས་དེབ་
《སྔོན་མོ་སྤང་ལས་འཁྲུངས་པའི་སེམས་ཀྱི་རོལ་མོ་»། ...………………(271)
ས་བཅད་དྲུག་པ། ལྡོང་ཡོན་ཏན་རྒྱ་མཚོ་དང་ཁོའི་ལྷུག་
རྩོམ་བསྡུས་དེབ་《སྐད་ཆའི་ལང་ཚོ»། ...…..….....
.….…….(281)
• •......(300）
•..….(319）
ལེའུ་བཞི་པ། བོད་ཀྱི་དེང་རབས་ཟློས་གར།
ས་བཅད་དང་པོ། ཟློས་གར་གྱི་གནས་ཚུལ་མདོར་བསྡུས། ….……..…..(295)
ས་བཅད་གཉིས་པ། གླུ་གར་ལ་གཡུར་དུ་ཟ་བའི་གྲུབ་འབྲས་
བླངས་པ། ..…….….
ས་བཅད་གསུམ་པ། བོད་ཀྱི་གླུ་བྲོ་ཟློས་གར་ཆེན་མོ་ལ་དགའ་
འོས་པའི་གྲུབ་འབྲས་བླངས་པ།..
ས་བཅད་བཞི་པ། གཏམ་བརྗོད་ཟློས་གར་གྱི་མྱུ་གུ་ལ་སྐྱེས་སྟོབས་
ཀྱི་དཔལ་འབར་བ། ..………….…...
……...…….(333）
ས་བཅད་ལྔ་པ། རང་རྒྱལ་གྱི་གློག་བརྙན་ལོ་རྒྱུས་སྟེང་གི་བོད་ །
སྐད་ཀྱི་གློག་བརྙན་དང་པོ། ..………………….
ལེའུ་ལྔ་པ། བོད་ཀྱི་རྩོམ་པ་པོའི་ཚོགས་པ།
ས་བཅད་དང་པོ། དུས་རབས་སྔོན་མའི་ལོ་རབས་བརྒྱད་
ཅུ་པའི་རྩོམ་སྟེགས། ..……………
……….….……..….(362）
ས་བཅད་གཉིས་པ། བོད་ཀྱི་དེང་རབས་རྩོམ་པ་པོའི་ཚོགས་པ། ...(370)
ས་བཅད་གསུམ་པ། “ སྙན་དེབ་གསར་པ་” ནི་སྙན་སྟེགས་འདེགས་
པའི་ཀ་གདུང་ཡིན། །
....…………….(375)
…... ...(354）



ལེའུ་དང་པོ། བོད་ཀྱི་དེང་རབས་བརྩམས་སྒྲུང་།
ས་བཅད་དང་པོ། བརྩམས་སྒྲུང་ཐུང་ངུའི་
འཕེལ་རིམ་མདོར་བསྡུས།
དྲང་བདེན་གྱི་ཚེ་སྲོག་གསར་པ་ཐོབ་འགོ་རྩོམ་པའི་ཀྲུང་གོའི་ས་གཞི་ཆེན་
པོར་རེ་བའི་ལྗང་མདོག་ཅིག་རྒྱང་རིང་ནས་ཤར་འོངས་པ་དང༌། འདས་ཟིན་
པའི་དུས་སུ་“ འུར་འུར་གཡུགས་པའི་འཁྱག་གྲང་དང་བུ་ཡུག་” དེ་བརྗེད་ངེས་
ཀྱི་ལྷགས་རླུང་ལ་བསྐུར་ཏེ་ནམ་ཡང་ཕྱིར་མི་ལྡོག་པའི་ལམ་དུ་དེད་ཅིང༌། མི་
རྣམས་ཀྱི་ཡིད་སེམས་ལྷོད་ཤིག་ཤིག་ངང་དྲོད་སྐྱིད་དང་བདེ་སྣང་ཞིག་ལ་རོལ་་་
བར་འདོད་པའི་རེ་བ་ཤུགས་དྲག་ཏུ་འཆང་བའི་དུས་རབས་ཉི་ཤུ་བའི་ལོ་་་་་་་
རབས་བརྒྱད་ཅུ་པའི་དུས་འགོར། བོད་ཡུལ་ཡོངས་ལ་རྩོམ་རིག་གསར་པའི་ཡོ་
ལང་ཆེ་བའི་དུས་སྐབས་ཤིག་རེད་ལ། ལྷག་པར་བརྩམས་སྒྲུང་ལ་མཚོན་ན་རྩོམ་
རིག་ཀུན་ལས་ལམ་དུ་ཆས་སྔ་བའི་རྩོམ་ལུས་ཤིག་རེད། །
དུས་སྐབས་གསར་པའི་བོད་ཡིག་གི་བརྩམས་སྒྲུང་ཐུང་གྲས་ནི་དོན་གྲུབ་་་
རྒྱལ་དང་གླང་མདུན་དཔལ་འབྱོར་སོགས་ཀྱི་སྣེ་ཁྲིད་འོག་འཕེལ་རྒྱས་མགྱོགས་་
ཤིང་གྲུབ་འབྲས་ཆེན་པོ་བླངས། ང་ཚོས་ལོ་ངོ་ཉི་ཤུ་ལྷག་གི་སྒྲུང་ཐུང་གསར་
རྩོམ་གྱི་འཕེལ་རིམ་ལ་བལྟས་ན། རྩོམ་པ་པོ་མང་པོས་འཚོ་བ་དངོས་ལ་གཞི་
བཅོལ་ཏེ་རང་རིགས་ཀྱི་བསམ་པའི་འཁྱེར་སོ་དང་ཁྱད་ཆོས། སྤྱི་ཚོགས་ཀྱི་
འགན་འཁྲིའི་འདུ་ཤེས་ལྟར་གསོན་ཉམས་ལྡན་ཞིང་གཟུགས་སུ་བཀོད་པའི་་་་
ཐབས་ཀྱིས་དགའ་སྐྱོ་ཆགས་སྡང་གསལ་བའི་བོད་མིའི་སྤྱི་ཚོགས་འཚོ་བ་མཚོན་
ཡོད་པས། ཀློག་མཁན་རྣམས་ལ་སྔར་མེད་ཀྱི་དགའ་བ་བསྐྱེད། དེར་མ་ཟད་རྩོམ་
- 1 -



པ་པོ་དག་གིས་སྲོལ་རྒྱུན་གྱི་རྩོམ་སྟངས་རྐྱང་བའི་བཀག་རྒྱ་ལས་བརྒལ་ནས་་་་་
ནང་དོན་དང་རྣམ་པ་ཕུན་སུམ་ཚོགས་པ་དང་། བརྩམས་བྱའི་དུས་རབས་ཀྱི་
ཁྱད་ཆོས་ལ་གཙིགས་འཛིན་བྱས་ཏེ། བདེན་སྣང་གི་འབྲི་ཐབས་ལ་བརྟེན་ནས་
དངོས་ཤུགས་བརྒྱུད་གསུམ་གྱིས་བོད་རིགས་ས་ཁུལ་གྱི་གྱ་གྱུ་དང་རྙོག་འཛིང་
ལྡན་པའི་སྤྱི་ཚོགས་འཚོ་བ་མཚོན་ཡོད་པས་བོད་ཀྱི་འཚོ་བའི་དྲི་ངད་སྟུག་པོ་་་་་
ཞིག་གིས་ཁྱབ། །
བོད་ཀྱི་བརྩམས་སྒྲུང་ལ་མཚོན་ན་དུས་སྐབས་གསར་པའི་བརྩམས་སྒྲུང་་་་
ལྟ་བུའི་བསམ་བློའི་ནང་དོན་ཧ་ཅང་ཕུན་སུམ་ཚོགས་པོ་ཅན་ཞིག་ད་ཕན་བྱུང་་
མ་མྱོང་། དུས་དེ་ནས་བཟུང་ཡུན་རིང་པོའི་རྩོམ་རིག་གསར་རྩོམ་ལས་རིགས་སུ་
ཁྱབ་པའི་ཡང་མ་དག་པའི་ངོས་འཛིན་དང་བཀག་རྒྱ་རྣམས་གཏོར་ཏེ་རྩོམ་པ་་་
པོས་བརྩེ་དུང་དང་། ཕུགས་བསམ་སོགས་མཚོན་པའི་བརྩམས་ཆོས་རང་མོས་
ཀྱིས་གསར་རྩོམ་བྱས་ཆོག་པའི་རྣམ་པ་བཟང་པོ་ཞིག་ཤར། བརྗོད་བྱའི་གདམ་
བཀོད་ལའང་དུས་རབས་ཀྱི་སྙིང་དོན་དང་། གནའ་དེང་གི་འཚོ་བའི་རྣམ་པ།
མང་ཚོགས་ཀྱི་སྙིང་ཁོང་གི་འབོད་སྒྲ། དྲང་ཕྱོགས་དང་ལྡོག་ཕྱོགས་ཀྱི་གནད་
དོན་སོགས་མཚོན་གང་ཐུབ་བྱས་པ་དང༌། དེ་དག་ལས་དཔལ་འབྱོར་སྒྲིག་གཞི་
ལེགས་བཅོས་བྱུང་རྗེས་ཀྱི་རྣམ་པ་གསར་པ་བྲིས་ཏེ་སྤྱི་ཚོགས་ལེགས་བཅོས་་་་་་
དང་ཡ་རབས་ཀྱི་བསམ་སྤྱོད་ལ་བསྐུལ་བའི་«མེ་ཏོག་ལྡུམ་རའི་ནང་གི་ཀླན་་་་་་
ཀ»] དང་《རྒྱུ་འབྲས་མེད་པའི་མནའ་མ་»2 དང་«དངུལ་གྱི་སོར་གདུབ་»
སོགས་བྱུང་བ་དང་། བརྩམས་ཆོས་དེ་དག་གིས་མི་ཆོས་ཀུན་སྤྱོད་ཀྱི་ཟུར་ཚད་
ནས་འཚོ་བའི་ཁྲོད་ཀྱི་མི་སྡུག་པ་དང་ཉེས་སྤྱོད་ཀྱི་དྲི་མས་ཡོངས་སུ་གོས་པའི་་་་
མི་རྣམས་ལ་ཀུན་སྤྱོད་ཀྱི་རྒོལ་གཏམ་དྲག་པོ་བཏང་ཡོད། དེ་བཞིན་དུ་ཆང་རག་
གི་འདུ་འཛིར་གཡེང་ནས་ལས་ལ་མི་བརྩོན་མཁན་ལ་ཁ་རྡུང་གཏོང་བ་དང་།
ཤེས་བྱའི་གནས་སྦྱངས་ཏེ་ཤེས་ལྡན་མི་སྣར་གྱུར་པར་བསྔགས་པ་བརྗོད་པའི་་་་
《ཕུགས་བསམ་» དང་«གངས་དཀར་ལྷ་མོའི་འཁྲེང་སེམས་»4 སོགས་ལ་་་
- 2 -



མཚོན་ན། རྩོམ་མཁན་དེ་རིགས་ཀྱིས་བོད་རིགས་མང་ཚོགས་ཀྱི་འཚོ་བའི་ཁྲོད་
དུ་རང་གི་མིག་ཟུང་གཏད་དེ་སྤྱིར་བཏང་གི་འཚོ་བའི་ཁྲོད་ཀྱི་སྤྱིར་བཏང་གི་མི་
སྣའི་གཤིས་རྒྱུད་དང་སེམས་ཁམས། བྱ་བྱེད་སོགས་ཀྱི་ཐད་ནས་སྤྱིར་བཏང་མ་
ཡིན་པ་དང་དོན་ཆུང་མ་ཡིན་པའི་གནད་དོན་སྔོག་འཚོལ་བྱས་ཤིང་། དེ་ནི་
བོད་མི་རིགས་ཀྱི་མཚན་སྙན་དང་། མདུན་ལམ། འཆམ་མཐུན་བཅས་ལ་གལ་
འགངས་ཆེ་ཞིང་འབྲེལ་བ་ཟབ་པོ་བརྗོད་ཡོད། “རིག་གནས་གསར་བརྗེ་ཆེན་
པོ་” ཡི་སྐབས་སུ། “ གཡོན་” གྱི་ཆབ་སྲིད་ལམ་ཕྱོགས་ཀྱིས་རྒྱ་ཆེའི་བོད་རིགས་
མང་ཚོགས་ལ་གནོད་འཚེ་དང་སྡུག་བསྔལ་ཚད་མེད་བཏང་སྟེ་མང་ཚོགས་ཀྱི་་་
ལུས་སེམས་ལ་སོས་དཀའ་བའི་རྨ་ཤུལ་ཆེན་པོ་བཞག་པ་མཚོན་པའི་«དཔེ་་་་་་
ཚབ་སྤྲོད་པ་》5 དང་། «ཐུགས་འཕྲད» «སྡུག་འབྲས་>> སོགས་སེམས་
རྨའི་བརྩམས་སྒྲུང་གིས་སྨྱོ་ཧམ་གྱི་ལོ་ཟླའི་ནང་བྱུང་བའི་མི་ཆོས་དང་འགལ་་་་་
བའི་སྨྱོ་ཧམ་གྱི་བྱ་ངན་ལ་སྐྱོན་ཞིབ་དང་འགྱོད་བཤགས་བྱས་པ་དང༌། ཆོས་
ལུགས་དད་མོས་རང་དབང་གི་སྲིད་ཇུས་སླར་གསོ་བྱས་པའི་གོ་སྐབས་དང་་་་་
བསྟུན་ནས་ཆོས་ལུགས་ཀྱི་ཕྱི་གོས་གྱོན་ཏེ་མང་ཚོགས་ལ་མགོ་སྐོར་གཏོང་་་་་་་
མཁན་“ སྤྲུལ་སྐུ་” དང་“ གྲུབ་ཐོབ་པ་” དང༌། དེ་མིན་རྨོངས་དད་ཀྱི་བསམ་
བློའི་དྲ་རྒྱར་ཚུད་པའི་མི་ནི་འཚོ་བའི་ཁྲོད་ནས་བྱུང་དང་འབྱུང་བཞིན་ཡོད་ཏེ།
དེ་ནི་བོད་རིགས་ས་ཁུལ་དུ་གནས་པའི་གནད་དོན་ཚབས་ཆེན་ཞིག་ཏུ་གྱུར་་་་་
ཡོད་པས་རྩོམ་པ་པོ་རྣམས་ཀྱིས་རྨོངས་དད་ཀྱི་འདུ་ཤེས་ཀྱིས་མི་རྣམས་ལ་་་་་་
བཟོས་པའི་གནོད་རྐྱེན་རྣམས་བརྗོད་གཞི་བྱས་ཏེ་《སྤྲུལ་སྐུ་»8 དང་། 《གྲུབ་
ཐོབ་པ»/9 《ལྷ་བ་འདྲེ་སྟོན»།0) «བདག་གི་ཁུ་བོ་») སོགས་བརྩམས་ནས་
སྤོབས་པ་ཆེན་པོའི་ངང་མགོ་སྐོར་གཏོང་མཁན་ལ་དགག་རྒྱག་དང་རྨོངས་དད་
མཁན་ལ་སློབ་གསོ་དང་དྲན་སྐུལ་བཏང་། སྲོལ་རྒྱུན་གྱི་འདུ་ཤེས་དང་བསམ་བློ་
གསར་པའི་བར་གྱི་འགལ་བ་ནི་མིའི་རིགས་སྤྱི་ཚོགས་སྤྱི་ལ་ཁྱབ་པའི་སྣང་ཚུལ་་
ཞིག་ཡིན་པ་དང༌། ཕོ་མོ་གཉེན་སྒྲིག་གི་རང་དབང་བརྩོན་ལེན་བྱེད་པ་བརྗོད་
=
3
-



བྱའི་བསྟན་དོན་གཙོ་བྱས་པའི་བརྩམས་ཆོས་ནི་མི་རིགས་སོ་སོའི་རྩོམ་པ་པོ་་་་་
མང་པོ་ཞིག་གིས་བརྩམས་ཡོད། རང་རེའི་བོད་ལ་མཚོན་ན་སྤྱི་ཚོགས་འཕེལ་
རྒྱས་བྱུང་ནས་དུས་རབས་གསར་པ་ཞིག་ཏུ་སླེབས་ཡོད་ནའང་། བཀས་བཀོད་
རྒྱུད་འཛིན་གྱི་བསམ་བློའི་འདུ་ཤེས་ཀྱི་ལྷག་རོ་འགའ་ཤས་ནི་ད་ལྟའི་བར་དུ་ད་
རུང་གནས་ཡོད་པ་རེད། བསམ་བློའི་འདུ་ཤེས་དེས་གཞོན་ནུ་ཕོ་མོ་རྣམས་ཀྱི་
འཚོ་བ་དང་། རེ་སྨོན། བརྩེ་དུང་སོགས་ཀྱི་ཐད་ལ་ཡ་ང་བའི་གནོད་འཚེ་ཚད་
མེད་ཐེབས་ཀྱིན་ཡོད་པས་《སད་ཀྱིས་བཅོམ་པའི་མེ་ཏོག་»ཀྱི སོགས་བརྩམས་་
ཏེ་དུས་སྐབས་གསར་པའི་བོད་རིགས་གཞོན་ནུ་རྣམས་ཀྱིས་སྲོལ་རྒྱུན་གྱི་འདུ་་་་
ཤེས་དང་རྗེས་ལུས་ཀྱི་གོམས་སྲོལ་ཐམས་ཅད་ལེགས་བཅོས་བཏང་སྟེ་བདེ་སྐྱིད་
ཀྱི་འཚོ་བ་གསར་པ་བརྩོན་ལེན་བྱེད་པར་སྐུལ་མ་བཏང་ཡོད་པས། བརྩམས་
སྒྲུང་དེ་དག་ལ་དུས་རབས་ཀྱི་ཉམས་འགྱུར་དང་མི་རིགས་ཀྱི་ཁྱད་ཆོས་ལྡན་་་་་
ཞིང་རྩོམ་སྟངས་ཀྱི་ཆ་ནས་ཀྱང་བོད་མི་རིགས་ཀྱི་རྩོམ་སྲོལ་རྒྱུན་འཛིན་དང་ཕྱི་་
ནང་རྩོམ་རིག་གི་ལེགས་ཆ་བསྡུས་ཡོད་པས་བརྩམས་ཆོས་ཡག་ཤོས་ཀྱི་གྲས་སུ་་་
བགྲང་ཆོག་པར་སྙམ་མོ། །
ས་བཅད་གཉིས་པ། བརྩམས་སྒྲུང་
ཐུང་འབྲིང་གི་སྐོར།
བོད་ཀྱི་རྩོམ་རིག་གསར་པ་དར་བ་དང་བསྟུན་ནས་རྩོམ་རིག་སྒྱུ་རྩལ་གྱི་་་
ལྡུམ་རའི་ནང་དུ་རྒན་དར་གཞོན་གསུམ་ལས་གྲུབ་པའི་རྩོམ་པ་པོ་མང་པོ་ཞིག་་
གཅིག་མཇུག་གཉིས་མཐུད་ཀྱིས་ཐོན་པ་དང༌། ལྷག་པར་བསམ་བློ་ཡར་ཐོན་
དང༌། ཁོར་ཡུག་གསར་པར་འཕྲོད་སླ་བ་དང་ཤེས་བྱ་གསར་པ་ལོབས་སླ་བའི་
ན་གཞོན་རྩོམ་པ་པོ་ཁག་ཅིག་ཐོན་དང་ཐོན་བཞིན་ཡོད་པ་དེ་དག་ལས། བོད་
ཀྱི་དེང་རབས་རྩོམ་རིག་གི་ཐད་ལ་འབྲས་བུ་གཡུར་དུ་ཟ་བ་བླངས་པ་ནི་དོན་་་་་
-
4
-



གྲུབ་རྒྱལ་ལ་སོགས་པ་ཡིན་པས་ན། ང་ཚོས་འདིར་ཁོང་ཉིད་གཙོ་བྱས་པའི་རྩོམ་
པ་པོ་རེ་འགའ་ཞིག་གི་གསར་རྩོམ་གྱི་བརྒྱུད་ལམ་དང་བརྩམས་ཆོས་འགའ་ངོ་་་
སྤྲོད་མདོར་བསྡུས་ཤིག་བྱེད་རྒྱུ་ནི་བརྗོད་བྱ་དང་འབྲེལ་བ་ཆེ་ཞིང་དགེ་མཚན་་་
ཆེ་སྙམ་སྟེ་འཆད་པར་བྱ་བ་ལ།
དང་པོ། དོན་གྲུབ་རྒྱལ་དང་ཁོང་གི་བརྩམས་སྒྲུང་
《སད་ཀྱིས་བཅོམ་པའི་མེ་ཏོག»
དོན་གྲུབ་རྒྱལ་( ༡༩༥ ༣ – ༡༩༨༥）ནི་མཚོ་སྔོན་ཞིང་ཆེན་གཅན་ཚ་་་་
རྫོང་གི་མི་ཡིན། དུས་རབས་ཉི་ཤུ་པའི་ལོ་རབས་བརྒྱད་ཅུ་པའི་དུས་འགོར་བྲིས་
པའི་《འབོལ་རྩོམ་ཞོགས་པའི་སྐྱ་རེངས་》 ཞེས་པའི་དེང་རབས་རྩོམ་རིག་་་་
ཕྱོགས་བསྒྲིགས་ཀྱི་དེབ་ཆུང་དང་པོ་དེ་བཏོན་རྗེས་བོད་རིགས་ཀྱི་ཀློག་པ་པོ་་་་་
རྣམས་ལ་བག་ཆགས་གཏིང་ཟབ་བཞག ཁོང་གིས་བྲིས་པའི་བརྩམས་ཆོས་དེ་
དག་གྲངས་ཚད་ཙམ་མ་ཟད་སྤུས་ཚད་ཀྱི་ཐད་ནས་ཀྱང་ཚད་མཐོན་པོར་་་་་་་་
སླེབས་ཡོད་དེ། «ལེ་ལོ་ཅན་དང་བརྩོན་འགྲུས་ཅན་»0) དང་《པད་མཚོ་»0)
ལྟ་བུས་རང་ཅག་ཁ་བ་རི་པའི་གཞོན་ནུ་ཚོའི་གསར་ཐོན་ཚན་རིག་ཤེས་བྱ་་་་་་
དང༌། རིག་གནས་སློབ་སྦྱོང་གི་སྙིང་རུས་མཚོན་པ་དང༌། «འབྲུག་མཚོ་»0$ ལྟ་
བུས་བོད་རིགས་སློབ་ཆེན་གྱི་གཞོན་ནུ་མས་རང་མི་རིགས་ཀྱི་རིག་གནས་་་་་་་་
འཕེལ་རྒྱས་དང་རྩྭ་ཐང་གི་མི་རབས་རྗེས་མ་གསོ་སྐྱོང་བྱེད་ཕྱིར་རང་ཉིད་ཀྱི་་་་
ཐོབ་ཤོར་དང་བདེ་སྡུག་ལ་བསམ་བློ་མི་གཏོང་བའི་སྤྱོད་ཚུལ་བཟང་པོ་དང་་་་་་
སྙིང་སྟོབས་ལ་བསྟོད་བསྔགས་ཚད་མེད་བྱས་ཡོད། ལྷག་པར་ལོ་རབས་བརྒྱད་
ཅུར་ཞུགས་རྗེས། བོད་ལྗོངས་དང་མཚོ་སྔོན། ཀན་སུའུ་བཅས་སུ་རྩོམ་རིག་སྒྱུ་
རྩལ་གྱི་དུས་དེབ་དཔྱིད་དུས་ཀྱི་མྱུ་གུ་ལྟར་ཐོན་པ་དེས། ཁོང་གི་གསར་རྩོམ་བྱ་
གཞག་གི་རྟ་ཕོ་ལའང་རྒྱུགས་སའི་ཐང་ལམ་ཡངས་ཤིང་རྒྱ་ཆེ་བ་ཞིག་བཏོད་་་་
པས་ལོ་ངོ་དྲུག་ཙམ་གྱི་རིང་ལ་རིམ་བཞིན་གཞོན་ནུ་ཕོ་མོའི་བརྩེ་དུང་གི་ཆུ་་་་་
- 5 -



E
རྒྱུན་ལྷུང་ལྷུང་འབབ་ཅིང་། ཕ་མས་ཕྲུ་གུའི་གཉེན་དོན་རང་འདོད་ལྟར་ཐག་
གཅོད་བྱེད་སྲོལ་གྱི་བཀས་བཀོད་རྒྱུད་འཛིན་གྱི་བསམ་བློ་རྙིང་པའི་ལྷག་རོ་་་་་
སུན་འབྱིན་བྱེད་པའི་བརྩམས་སྒྲུང་《སད་ཀྱིས་བཅོམ་པའི་མེ་ཏོག་》དང་།
ཏང་གི་ཆོས་ལུགས་དད་མོས་རང་དབང་གི་སྲིད་ཇུས་ལག་བསྟར་དོན་འཁྱོལ་་་་
བྱུང་བའི་གོ་སྐབས་དང་བསྟུན་ནས་རྒྱལ་བསྟན་གྱི་སྙན་གྲགས་ལ་གནོད་པ་་་་་་
དང་མི་དམངས་མང་ཚོགས་ལ་མགོ་སྐོར་གཏོང་བའི་སྐྱེ་བོ་ཉུང་ཤས་ཀྱི་ཐ་ཤལ་་
སྤྱོད་ཚུལ་ལ་སུན་འབྱིན་དང་ཐེར་འདོན་བྱེད་པའི་ནང་དོན་ཅན་གྱི་བརྩམས་་་་
སྒྲུང་«སྤྲུལ་སྐུ་》དང་། རང་ཉིད་བཅུ་དྲུག་ལང་ཚོ་དར་ལ་བབ་ཅིང་གང་བྱས་
གང་ཡོང་ཐམས་ཅད་ཨ་མའི་བྱང་ཁོག་ནས་སྐྱེས་མ་ཐག་ཏུ་ཡོད་པ་ལྟར་ལས་ཕ་
མས་ཇི་ལྟར་བྱས་ཏེ་རང་ཉིད་ཆེར་བསྐྱངས་པ་སོགས་ལ་དྲིན་དུ་མ་སེམས་པར་་
ད་དུང་ཕ་མ་ལ་འཁོན་འཛིན་གནག་སེམས་བྱེད་པ་དང་རང་གིས་བྱ་ལོག་སྤྱོད་་
ལོག་མ་ཚང་བ་མེད་པ་བྱས་མཐར་ཡ་ང་བའི་གནས་སུ་ལྷུང་བའི་རྒྱུ་འབྲས་་་་
མེད་པའི་མནའ་མ»། ལྷག་བསམ་རྣམ་པར་དག་ཅིང་ལྷད་མེད་བཟའ་ཚོའི་
བརྩེ་དུང་དང་། ཕ་མ་བུ་ཕྲུག་གི་བརྩེ་དུང་མཚོན་པའི་«ཤ་དང་རུས་པའི་བརྩེ་
དུང་»། མེས་པོའི་དུས་ནས་ཆགས་པའི་ཁྱིམ་དུད་དང་མི་སྒེར་གྱི་རྩོད་གཞིའི་
གཅོང་ནད་ཡོད་པ་རྣམས་དེང་རབས་ཀྱི་གཞོན་ནུ་དང་ཁོག་རྒྱ་ཆེ་བའི་མི་་་་་་་
རྣམས་ཀྱིས་སེལ་བར་ནུས་པ་མཚོན་པའི་《འབྲོང་སྟག་ཐང་》དང་།། ཀྱག་
ཀྱོག་གི་འཚོ་བ་དང་། ཆབ་སྲིད་ཀྱི་དྲག་རླུང་ཁྲོད་མི་ཆོས་དང་ལྷ་ཆོས་གཉིས་
ཕན་ཚུན་འགལ་ཟླ་དང་གཅིག་གྱུར་གྱི་ཚུལ་དུ་གནས་པར་བྱས་ཤིང་། ཕྱི་ཚུལ་
ཞི་བར་གནས་ཀྱང་ནང་སེམས་སུ་བརྩེ་དུང་གི་རྦ་རླབས་འཕྱུར་ཏེ། མི་ཚེ་ལ་
གཏིང་ཟབ་པའི་སྒོ་ནས་ཤེས་རྟོགས་བྱུང་བ་བརྒྱུད་བསྒྲགས་བྱས་ཡོད་པའི་་་་་་་
《ཚུལ་ཁྲིམས་རྒྱ་མཚོ»7 དང་། མེས་པོ་ཚོའི་རིག་གནས་དང་ལོ་རྒྱུས་མཛད་
རྗེས་ལ་ཡིད་ཚིམས་ཤིང་། དེ་དག་ཁོ་ན་ངོམ་ནས་སྡོད་པ་ལས་དུས་རབས་དང་
ལོ་རྒྱུས་ཀྱི་འཁོར་ལོ་མདུན་དུ་རྒྱུ་བའི་ལམ་བུ་གསར་པའི་སྟེང་དུ་འགྲོ་རྒྱུར་ད་་་་
— 6
–



དུང་ཡང་ཐེ་ཚོམ་དང་རྙིང་ཞེན་གྱིས་མགོ་བོ་རྨོངས་ནས་སྡོད་མཁན་ལ་དྲན་་་་་
སྐུལ་བྱེད་པའི་《རྐང་ལམ་ཕྲ་མོ་»སོགས་བརྩམས་སྒྲུང་དང་ལྷུག་རྩོམ་གྱི་ ་་་་་་་་་
བརྩམས་ཆོས་ཁག་སུམ་ཅུ་ཙམ་བཀོད་ཡོད་པ་ནི་ལྟ་རིན་དང་དཔྱད་རིན་ཡོད་་་
པ་ཤ་སྟག་རེད།
དོན་གྲུབ་རྒྱལ་གྱི་བརྩམས་ཆོས་ཀྱི་གྲུབ་འབྲས་གཙོ་བོ་ནི་བརྩམས་སྒྲུང་་་་་་
ཡིན་པ་དང་། བརྩམས་སྒྲུང་མང་ཆེ་བའི་ནང་དུ་ཕོ་མོའི་བརྩེ་དུང་གི་བརྗོད་བྱ་
གཙོ་བོར་བྱས་ཏེ་སྤྱིར་བཏང་གི་ཞིང་པ་དང་། འབྲོག་པ། ཤེས་ཡོན་ཅན་སོགས་
བྲིས་ཡོད་པ་ལྟར། སྒྲུང་འབྲིང་《སད་ཀྱིས་བཅོམ་པའི་མེ་ཏོག་》ཏུའང་བཅོས་
བསྒྱུར་སྒོ་འབྱེད་བྱས་ཚུན་གྱི་དུས་སྐབས་ཤིག་གི་བོད་སྤྱི་ཚོགས་ཀྱི་སྣང་ཚུལ་ལ་་
དོ་སྣང་བྱས་ཏེ། དྭངས་གཙང་གཞོན་ནུ་ཕོ་མོའི་བརྩེ་དུང་གི་ཆུ་རྒྱུན་ལྷུང་ལྷུང་
འབབ་པར་ཕ་བོང་བཞིན་བགེགས་སུ་སོང་བའི་ཕ་མས་ཕྲུ་གུའི་གཉེན་དོན་་་་་
ཐག་གཅོད་བྱེད་སྲོལ་གྱི་བཀས་བཀོད་རྒྱུད་འཛིན་གྱི་བསམ་བློ་རྙིང་པ་སིལ་་་་་་
བུར་གཏོར་འདོད་ཀྱི་ཀུན་སློང་གིས། འཚོ་བའི་ཁྲོད་ཀྱི་དཔེ་མཚོན་ལྡན་པའི་
དོན་རྐྱེན་མང་པོ་ཞིག་འཕྱུར་འབྲི་བྱས་ཏེ། དུས་རབས་ངེས་ཅན་ཞིག་གི་ལོ་རྒྱུས་
སྣང་ཚུལ་མཚོན་ཡོད་པ་ནི་རྩོམ་འདིའི་རྒྱབ་ལྗོངས་སུ་ངོས་བཟུང་ཆོག །
བོད་ཀྱི་དེང་རབས་རྩོམ་རིག་གི་ཞིབ་འཇུག་ལ་ཅུང་སྔ་མོ་ནས་ཞུགས་པའི་
བདེ་སྐྱིད་འཚོས་«སེམས་པའི་རྩོམ་གྱི་ལམ་བུ་») ཞེས་པ་བརྩམས་ཏེ། དོན་
གྲུབ་རྒྱལ་གྱི་བརྩམས་ཆོས་ཁག་དང་ལྷག་པར་ཁོའི་སྒྲུང་འབྲིང་《སད་ཀྱིས་་་་་་་
བཅོམ་པའི་མེ་ཏོག་》ལ་དཔྱད་གཏམ་ཅུང་གནད་དུ་འགྲོ་བ་ཞིག་སྤེལ་འདུག་་་་
སྟེ། ཁོང་གི་སྒྲུང་འབྲིང་《སད་བཅོམ་》ནི་ས་གནས་ཀྱི་ཁྱད་ཆོས་མོད་ཅིང་བརྩེ་
དུང་ཞིབ་འབྲི་བྱས་པའི་བརྩམས་སྒྲུང་ཞིག་ཡིན་ཞིང་། ཆུང་དུས་ནས་མཉམ་དུ་
ནར་སོན་པའི་མི་སྣ་ན་གཞོན་ཕོ་མོ་ཟུང་གི་བརྩེ་དུང་བྲིས་ཡོད། ལྷ་སྐྱིད་དང་ཚེ་
རིང་གཉིས་ཀྱི་ཐོག་མའི་བརྩེ་དུང་གིས་སྔོན་བསུས་ནས་མ་འོངས་པར་རེ་བས་་་
ཁེངས་པ་ནས་འགོ་བརྩམས་ཤིང་། མཇུག་མཐར་མི་གཤིས་ཀྱི་ཞན་ཆ་དང་རྙིང་
-
7 –



ཞེན་དུ་སོང་བའི་སྲོལ་ངན་གྱིས་བཟོས་པའི་སྐྱོ་གར་གྱིས་མཇུག་སྒྲིལ་པར་བྱས་་་
ཡོད། ང་ཚོ་ལྷ་སྐྱིད་དང་ཚེ་རིང་། ལྷ་མོ། རིག་ཡག ཇོ་མོ་སྒྲོལ་མ་སོགས་ཀྱི་ནང་
སེམས་ཀྱི་ཞིང་ཁམས་སུ་ཞུགས་ནས་བལྟས་ན་རྒྱུས་མངའ་ཆེ་ཞིང་བརྩེ་དུང་་་་་་
ཡོད་པ་ལྟ་བུའི་ཕྱི་ཡུལ་གྱི་ཞིབ་འབྲི་ལས། རེ་གསལ་རེ་ཡིབ་ཀྱི་ངང་ནས་རྩོམ་པ་
པོའི་ལྟ་བ་དེ་མངོན་ཐུབ་ཅིང་། འཚོ་གནས་དང་བརྩེ་དུང་། སྲོལ་རྒྱུན་གྱི་གོམས་
སྲོལ་སོགས་ཀྱི་འགྲེལ་བཤད་དེ་བསྟན་ཡོད། སྟོབས་ཤུགས་གང་ཞིག་གིས་ད་
དུང་མ་བཞད་པའི་མེ་ཏོག་གི་གང་བུ་དེ་བཅོམ་པ་ཡིན་ནམ། དེ་ནི་གདུག་རྩུབ་
ཆེ་བའི་སྲོལ་རྒྱུན་ཡིན་ནམ། ཡང་ན་རྙོག་འཛིང་ལྡན་ཞིང་ང་ཚོའི་ལུས་སྟེང་དུ་
མ་གཞི་ནས་ཡོད་པའི་འཚོ་བའི་ཁོར་ཡུག་ཁྲོད་ཀྱི་གོམས་སྲོལ་གྱི་ངན་ཤུགས་་་་
ཡིན། གང་ལྟར་《སད་ཀྱིས་བཅོམ་པའི་མེ་ཏོག་》དེ་བརྩེ་དུང་གི་སྐྱོ་གར་ཁོ་ན་
མ་ཡིན་པར། མི་གཤིས་ཁྲོད་ནས་བྱུང་བའི་སྡར་མ་དང་། སྒེར་སེམས། རྨོངས་
མུན་སོགས་ཀྱིས་གྲུབ་པའི་འབྲས་བུ་ཁ་བོ་དེ་ཡིན་པ་བསྟན་ཡོད། ལྷ་སྐྱིད་ཀྱི་
ལུས་དང་གྲིབ་མ་ལྟ་བུར་གྱུར་པའི་མཛའ་གྲོགས་ཚེ་རིང་གི་ལུས་སྟེང་དུ། རྩྭ་
ཐང་གི་འབྲོག་པ་ཕོ་གསར་ལྟ་བུའི་དྲང་བདེན་ཁོ་ན་གཉེར་ཞིང་དགའ་ན་་
དགའ་ཕོད་ཅིང་སྡང་ན་སྡང་ཐུབ་པའི་སྙིང་སྟོབས་མེད་ཅིང་། ཐ་ན་ཞིང་པ་
ཉམ་ཆུང་ཞིག་གི་ཟས་གོས་ལས་ཅི་ཡང་མི་སེམས་པའི་སེམས་ཁམས་ཀྱང་་་་་་་་
བརྗོད་དཀའ། ཡིན་ནའང་ཁོའི་ལུས་སྟེང་དུ་བབ་ཆགས་དང་། ལས་ལ་བརྩོན་པ།
བྱང་སེམས་ལྡན་པ་སོགས་ཀྱི་གཤིས་རྒྱུད་དང་ལྡན་ལ། ས་གནས་དང་ཞིང་པའི་
འདུ་ཤེས་ཀྱིས་བསྐྱེད་པའི་ཤེས་སྒོ་ལ་བརྟེན་ནས་རང་གི་ཐོབ་ཐང་ལས་བརྒལ་་་
བའི་བློ་སྐྱེད་དང་། ལས་དབང་དེ་རྩྭ་ལྟར་མི་འདོར་བ་སོགས་ཀྱི་གཤིས་རྒྱུད་སྣ་
ཚོགས་ཤིག་ལྡན། ཁོ་རང་མདུན་ལམ་གྱི་ཆེད་དུ་ལྷ་སྐྱིད་དང་ཁ་བྲལ་ཏེ་ཟོག་གི་
སྨན་པ་ཞིག་ཏུ་གྱུར་པ་ནས། ཁོའི་བརྩེ་དུང་གི་མེ་ཏོག་ཀྱང་དེ་དང་བསྟུན་ན་ས་
རྙིད་པར་གྱུར། ཁོ་ནི་བཤད་ཕོད་ཅིང་སྒྲུབ་ཕོད་པ་ཞིག་མིན་པ་དང༌། ཁ་ཞེ་མི་
མཐུན་པའི་གཤིས་རྒྱུད་དེ་ལྷ་སྐྱིད་ཀྱི་གཞུང་དྲང་ཟོལ་མེད་དང་། ཞུམ་མེད་སྙིང་
- 8 -



...ཞེབ བ བ བ བབ་་
སྟོབས། དགའ་ཕོད་སྡང་ཕོད་ཀྱི་རང་གཤིས་དང་བསྡུར་ཚེ། ཁོ་རང་ཅུང་ཉམ་
ཆུང་གི་ཚུལ་དུ་སྣང༌། ལྷ་སྐྱིད་ནི་རྩོམ་པ་པོས་གསར་བཞེངས་བྱས་པའི་ཨ་
མདོའི་ཞིང་ལས་ས་ཁུལ་གྱི་བོད་རིགས་བུ་མོ་ཞིག་གི་གཟུགས་བརྙན་ཡིན་ཞིང་།
འདི་ལ་མེ་ཏོག་ལྟ་བུའི་བཞིན་རས་ལྡན་ལ། ལས་ལ་བརྩོན་ཞིང་གཤིས་འཇམ་
གཞུང་དྲང་གི་བུ་མོ་ཞིག་ཡིན། ཁོ་མོར་རང་གི་ཨ་ཕས་གཉེན་རྟགས་བརྒྱབ་ནས་
ཚེ་རིང་གི་ཕུ་བོ་རིག་ཡག་ལ་གཉེན་སྒྲིག་བྱེད་དགོས་པའི་སྐབས་སུ། ཨ་ཕའི་
བཀའ་དང་ལས་དབང་ལ་མགོ་བོ་སྒུར་མི་འདོད་ཅིང་། ཞིང་པའི་བུ་མོ་ཞིག་ལ་
ལྡན་དཀའ་བའི་སྙིང་སྟོབས་ཀྱིས་ངོ་རྒོལ་བྱས་ཏེ་འཁྱགས་སིབ་སིབ་ཀྱི་འཇིག་་་་
རྟེན་ལུགས་སྲོལ་གྱི་ཁྲོད་དུ། ཁོ་མོ་འཆི་ལམ་དུ་དེད་ཀྱང་། ཕྱོགས་བཞི་མཚམས་
བརྒྱད་ནས་ཡོང་བའི་དཀའ་ངལ་དང་རྣ་བར་གཟན་པའི་མི་ཁ་སོགས་ཀྱི་་
མདུན་དུ་ཕྱི་ནུར་ཏོག་ཙམ་མ་བྱས་པར། ད་དུང་དྲོད་འཁོལ་འཁྱིལ་བའི་བརྩེ་
དུང་གི་ཀློང་ན། ཨ་ཕའི་བཀའ་བཀྱོན་དང་སྲོལ་རྙིང་གི་གཉའ་གནོན་འོག་སྨེ་
སྔགས་གང་ཡང་མ་བཏོན། ལས་དབང་གིས་ཁོ་མོ་སླར་ཡང་མི་ཚེའི་གཡང་
གཟར་དུ་དེད་རུང་། ཁོ་མོར་དྭངས་གཙང་དྲི་བྲལ་གྱི་གཤིས་ཀ་ལས་མེད་པས་
འཇིག་རྟེན་གྱི་རྙོག་འཛིང་དང་སྤྱོད་ངན་ལ་གཡོལ་མི་ཤེས་པ་དང༌། དེའི་རྐྱེན་
གྱིས། མི་གཞན་གྱི་རྡོག་བརྫིས་ཐེབས་ནས་མཐར་གར་འགྲོ་གནས་མེད་དུ་གྱུར་
པའི་ལྷ་སྐྱིད་ཇོ་མོ་རྒན་གྲས་ཤིག་གི་རྗེས་འདེད་དགོས་པ་བྱུང་རུང་། ད་དུང་མ་
འོངས་པ་དང་བདེ་སྐྱིད། སྡུག་བསྔལ་དང་སོམ་ཉི་བཅས་ཀྱི་ཕ་མཐའ་རུ་རེ་ཐག་
ཆད་པའི་ཡིད་སེམས་ཀྱིས་ཁེངས་ནའང་། ནམ་ཡང་ཡལ་ཐབས་བྲལ་བའི་
བཅོས་མིན་གྱི་བརྩེ་དུང་དང་ཞེན་ཆགས་ཀྱིས། ད་དུང་རྩེ་གཅིག་ཏུ་ཚེ་རིང་ཕྱིར་
སླེབས་པར་རེ་སྒུག་བྱེད་པ་མ་ཟད། སྔར་བཞིན་སྡུག་བསྔལ་གྱིས་ཁེངས་པའི་
ཁོར་ཡུག་ཏུ་འཚོ་བ་གསར་པར་རེ་འབོད་བྱེད་ཀྱིན་ཡོད། །
ལྷ་སྐྱིད་ཀྱི་ལུས་སྟེང་དུ། ང་ཚོས་སྐྱོ་གར་གྱི་དྲི་མས་ཁེངས་པའི་ཚེ་སྲོག་དེ་
མཐོང་ཐུབ་ལ། ཐེངས་རེ་རེའི་སྐྱོ་གདུང་གི་རྒྱང་འབོད་དང་། ཡང་ནས་བསྐྱར་
- 9 -



དུ་ནང་སེམས་ཀྱི་བརྩེ་དུང་ལ་གཡོ་འགུལ་ཐེབས་པ་བརྒྱུད་ནས། ཚེ་སྲོག་དང་
བརྩེ་དུང་ལ་བཅངས་པའི་རེ་སྙེག་གི་སེམས་པ་དེ་སྔར་བཞིན་ཁོ་མོའི་ཡ་ཆུང་་་་
ཁོག་པའི་ནང་དུ་མཆོང་ལྡིང་བྱེད་ཀྱིན་ཡོད། ཁོ་མོའི་འདི་འདྲའི་ཉམས་པ་མེད་
པའི་ཚེ་སྲོག་གི་མེ་ལྕེ་དེ། སྲོལ་རྒྱུན་གྱི་ངན་ཤུགས་དང་འཚོ་བའི་ཁོར་ཡུག་གིས་
བསྐྲུན་པའི་བསམ་བློའི་གནོན་ཤུགས་འོག ཡལ་བ་མེད་པའི་མི་གཤིས་ཀྱི་འོད་
སྣང་འཚེར་བའི་སྣང་བརྙན་འདི་ལྟ་བུ་ཞིག་གནས་ཐུབ་པའི་རིན་ཐང་ནི། རྩོམ་
པ་པོས་མི་གཤིས་ཀྱི་རྩ་བའི་ཁྱད་ཆོས་དང་རང་བྱུང་གི་མི་དང་རང་ཉིད་བར་་་
གྱི་འགལ་ཟླའི་རྩ་བ་དེ་གཞིར་བཟུང་ནས་སླར་ཡང་བུད་མེད་ལ་ངོས་འཛིན་་་་་
བྱས་ཤིང༌། ཕྲ་ཞིང་ཞིབ་པའི་འབྲི་ཐབས་ཀྱིས་སེམས་ཁམས་ཀྱི་ཡུལ་ལྗོངས་དེ་
ཐེངས་རེ་རེ་བཞིན་དྲན་སྣང་དུ་ཤར་བའི་བརྒྱུད་རིམ་ཁྲོད། ལྷ་སྐྱིད་ཀྱི་བརྩེ་དུང་
གི་འཚོལ་སྙེག་དང་ཐོབ་ཤོར་གྱི་བརྒྱུད་རིམ་དེ་ཧྲིལ་གྱིས་མཚོན་ཡོད། ཁོ་མོའི་
གཤིས་རྒྱུད་འཇམ་ཡང་ཨུ་ཚུགས་ཀྱིས་ཁེངས་པའི་རང་གཤིས་དེས་ལས་དབང་།
གི་ལུང་བསྟན་ལ་མི་ཉན་པར། རྒྱུན་པར་ཨུ་ཚུགས་ཀྱིས་མིའི་རང་དབང་གི་ཐོབ་
ཐང་དགོས་པའི་རེ་བ་བཏོན། འདི་ལྟ་བུའི་འཇམ་རྩུབ་གཉིས་ལྡན་གྱི་གཤིས་
ཀས་བོད་རིགས་བུ་མོ་རྣམས་ཀྱི་བློ་བརྟན་འགྱུར་མེད་ཀྱི་ཚེ་སྲོག་གི་འདུན་པ་དེ་
མཚོན་ཡོད། ལྷ་སྐྱིད་དང་སྒྲོལ་མ། ལྷ་མོ་བཅས་ཀྱི་བལྟས་ཚོད་ཀྱིས་འཇམ་པོར་
སྣང་བའི་ཕྱིའི་རྣམ་པས་ཁོ་མོ་ཚོའི་ལུས་སྟེང་དུ་རང་སོར་གནས་པའི་སྐྱོ་མདོག་
ལྡན་ཞིང་འགྱུར་བ་མེད་པའི་བོད་རིགས་བུ་མོ་ཚོའི་གཤིས་འཇམ། ལྷད་མེད། བློ་
ཁོག་ཆེ་བ། མི་ཚེའི་འཇིགས་སྣང་ལ་ཁ་གཏད་ཕོད་པའི་སེམས་ཁམས་ཤིག་ངང་
གིས་རྟོགས་ཐུབ། དོན་གྲུབ་རྒྱལ་གྱིས་བུ་མོ་འདི་དག་གི་གཤིས་ཀའི་འབྲི་
བཞེངས་ཀྱི་སྟེང་། ཐུགས་ཁུར་དང་གདུང་སེམས་ཟབ་མོ་བཅངས་ཡོད་པ་མ་
ཟད། ད་དུང་གཏིང་ཟབ་པའི་སྤྱི་ཚོགས་ཀྱི་དོན་སྙིང་དང་རྒྱ་ཆེ་བའི་འཚོ་བའི་
ཁོར་ཡུག་རྣམས་གཞི་གཅིག་ཏུ་འདྲེས་པར་བྱས་ཡོད། །
དེ་ལྟར་བརྩམས་སྒྲུང་འདིའི་བརྗོད་བྱའི་བསྟན་དོན་ཡང་། གཙོ་བོར་ཕྲུ་གུ་
- 10 -



མངལ་ན་ཡོད་པའི་དུས་ནས་གཉེན་རྟགས་བརྒྱབ་པ་དེས་མཚོན་པའི་སྲོལ་རྒྱུན་
གྱི་བསམ་བློ་རྙིང་པ་དང་། ལུགས་སྲོལ་ངན་པ་དེས་མི་རབས་ཕྱི་མའི་ན་གཞོན་
ཕོ་མོ་གཉིས་ཀྱི་བརྩེ་དུང་ལ་ཇི་ལྟར་བགེགས་བར་ཆད་བྱས་པ་དང་། ང་ཚོའི་
མིག་ལམ་དུ་བགེགས་ཐེབས་པའི་མཇུག་འབྲས་སྙིང་རླུང་འཁྲུག་པ་དེ་གསལ་་་་
པོར་བསྟན་པ་སྙིང་པོར་བཟུང་ནས། བསམ་བློ་རྙིང་པར་སུན་འབྱིན་དགག་
རྒྱག་དང་། རང་དབང་རང་འཐད་ཀྱི་བརྩེ་དུང་ལ་རེ་འབོད་བྱེད་པའི་བརྗོད་
སྙིང་གཏིང་ཟབ་སར་བསྐྱལ་ཡོད་ལ། ལུགས་སྲོལ་རྙིང་པའི་ནག་ཉེས་དང་དེར་
དགག་པའི་ཚད་ཀྱང་ཇེ་དྲག་ཏུ་བཏང་ཡོད་དེ། བརྩམས་སྒྲུང་དུ་ཚེ་རིང་དང་ལྷ་
སྐྱིད་ཀྱི་ཟོལ་མེད་པའི་བརྩེ་དུང་གི་ཆུ་རྒྱུན་ལ་ཁོ་གཉིས་ཀྱི་ཕའི་སྔོན་ཆད་ཀྱི་ཁ་་་
དོན་བཙན་པོའི་བྲག་རྡོའི་བར་ཆད་འཁེལ་བས་མཐར་ཁ་ཕྱེ་མ་ཐག་པའི་ལྷ་་་་
སྐྱིད་ཀྱི་ལང་ཚོའི་མེ་ཏོག་བར་ཆད་སད་ཀྱིས་བཅོམ་པས་རང་གི་ཡུལ་དུ་ལོག་མི་
འདོད་ལ། རང་གི་རྩེད་གྲོགས་ཀྱི་སར་ཡང་འགྲོ་མ་ཕོད་པར་ལྷག་བསམ་དག་
པའི་ཇོ་མོ་ཞིག་གི་རྗེས་སུ་མི་འགྲོ་ཀ་མེད་བྱུང་སྐབས། ཁོ་མོའི་གངས་དཀར་གྱི་
སེམས་སུ་དོགས་པ་འདི་འདྲ་ཞིག་སྐྱེས་པ་སྟེ། “བུ་མོ་མའི་མངལ་ན་ཡོད་དུས་
གཉེན་གཏམ་སྡེ་བའི་དཀྱིལ་ནས་བཤད་པའི་ཕ་མ་ཚོ་ལ་ཞེ་ཁྲེལ་ཡོད་དམ། ལུས་
རྟེན་ཕ་མས་བསྐྲུན་ཀྱང་རང་ལུས་རང་ལ་མི་དབང་བ་འདི་བོད་ཀྱི་སྲོལ་རྒྱུན་་་་་
ཡིན་ནམ།” ཞེས་དང་། དེ་བཞིན་ལྷ་སྐྱིད་ཀྱི་ཨ་མས་རང་གི་བུ་མོས་གནག་ལ་
སྣུམ་པའི་སྐྲ་ལོ་བཅད་ནས་རང་ཁྱིམ་དུ་ཡོང་མི་འདོད་པའི་གནས་ཚུལ་ཤེས་་་་་
ནས་ཕུན་ཚོགས་ལ་འཁང་ར་བྱེད་སྐབས་ལྷ་སྐྱིད་ཀྱི་ཨ་ཕས་ད་དུང་གཉའ་་་་་་
རེངས་ཀྱིས་དེ་ནི་བོད་ཀྱི་སྲོལ་ཡིན་ལ་ཕས་བུ་མོའི་གཉེན་སྒྲིག་ཐག་གཅོད་མི་་་་་
ཆོག་པ་ཅི་ཡོད་ཅེས་བཤད་པར། དབང་མཚོས། “ཁ་གདངས་ན་དཔེ། བཙུམས་
ན་སྲོལ། བྱིས་པ་མའི་མངལ་ན་ཡོད་དུས་བུ་བུ་མོ་གང་ཡིན་མི་ཤེས་དུས། གཉེན་
གཏམ་པ་དེ་བོད་ཀྱི་དཔེ་ཡིན་ནམ།” ( གོང་མཚུངས)ཞེས་པའི་དྲི་བ་དག་ནི་་་་
ལྷ་སྐྱིད་ཀྱི་ཨ་ཕ་ཕུན་ཚོགས་དང་ཚེ་རིང་གི་ཕ་ཉི་མ་ལ་བཏོན་པའི་དྲི་བ་ཙམ་མ་
– 11 -



ཡིན་པར་དེ་ནི་སྲོལ་རྒྱུན་རྙིང་པ་དེ་དག་ལ་མི་མོས་པར་གཉེན་སྒྲིག་རང་མོས་་་་
ཀྱི་རེ་བ་བྱེད་མཁན་གཞོན་ནུའི་མི་རབས་ཤིག་གི་རེ་འདུན་མཚོན་པ་དང་ཕྲུ་་་་
གུར་རང་དབང་མེད་པར་ཕ་མས་ཕྲུ་གུའི་གཉེན་དོན་བཙན་ཤེད་ཀྱིས་ཐག་་་་་་
གཅོད་བྱེད་པའི་སྲོལ་རྒྱུན་དེར་གནད་དུ་འཁེལ་བའི་དོགས་གཞི་བསླངས་པ་་་་
ཞིག་རེད།
དོན་གྲུབ་རྒྱལ་གྱི་བརྩམས་སྒྲུང་འབྲི་ཚུལ་ཐད་ལའང་རྩོམ་སོ་སོར་ཁྱད་་་་
ཆོས་མི་འདྲ་བ་དང་འབྲི་ཚུལ་མི་འདྲ་བ་རེ་ཡོད་དེ། བརྩམས་སྒྲུང་སོ་སོའི་མི་
སྣའི་སྣང་བརྙན་བཀོད་འབྲི་བྱེད་སྐབས་ཀྱང་ཚང་མ་ལུགས་ཀོང་གཅིག་ནས་་་་
ཐོན་པ་ལྟར་མིན་པར་མི་སྣ་རེ་རེར་སོ་སོའི་གཤིས་ཀ་དང་། སེམས་ཁམས། འདུ་
ཤེས། ཕུགས་བསམ། གཏམ་སྤྱོད། འཇིག་རྟེན་ལྟ་ཚུལ་བཅས་མི་འདྲ་བ་རེ་ཡོད་
པ་《སད་ཀྱི་བཅོམ་པའི་མེ་ཏོག་»ལ་མཚོན་ན། བརྩམས་སྒྲུང་དེའི་ནང་གི་
གཤིས་རྒྱུད་མི་འདྲ་བའི་མི་སྣ་ཚེ་རིང་དང་། ལྷ་སྐྱིད། རིག་ཡག ལྷ་མོ། ཇོ་མོ་སྒྲོལ་
མ། ཨ་ཕ་ཕུན་ཚོགས་བཅས་མི་སྣ་གཙོ་བོ་རྣམས་ལ་སྒྲུང་གི་གོ་རིམ་ལྟར་རང་གི་
བརྒྱུད་རིམ་བཤད་དུ་བཅུག་པ་དེས། གཤིས་རྒྱུད་མི་འདྲ་བའི་མི་སྣ་རེ་རེའི་
སེམས་ཁམས་རྒྱུས་མངའ་བྱུང་ནས་འཚོ་བ་ངོ་མའི་བག་ཆགས་མངོན་པར་་་་་་་
ཕྱུངས་པར་བྱེད་པ་དང་། བྱུང་རིམ་སྒྲིག་འགོད་ཀྱི་ཆ་ནས། གཏམ་རྒྱུད་ཀྱི་རྗེས་
ཤུལ་གསལ་བར་མངོན་འདུག་སྟེ། “ ཡུལ་དུས་ཚང་མ་ཅིག་ཅར་གསལ་པོར་ངོ་
སྤྲོད་པའི་ཁྱད་ཆོས་ཡོད་ལ། མི་དང་བྱ་བ་ཡུལ་ལྗོངས་སོགས་གཏམ་རྒྱུད་ཐུར་དུ་
བཀྲམ་པའི་གོ་རིམ་ཁྲོད་ཆུ་ལ་ཁ་བ་བཞིན་བསྟིམས་ཤིང་འཐིམ་པར་བྱས་ཏེ་་་་་
བྱུང་རིམ་འབུར་དུ་ཐོན་པ་དང༌། དེ་ཡང་མགོ་མཇུག་ཚང་ཞིང་གོང་འོག་སྦྲེལ་
ལ། དུས་ཚོད་ཀྱི་གོ་རིམ་གཙོར་བཟུང་སྟེ་འགོད་པ་ཞིག་ཀྱང་ཡིན།”༩) ཁོང་གི་
བརྩམས་སྒྲུང་ལ་དེ་ལྟའི་གཏམ་རྒྱུད་ཀྱི་ཁྱད་ཆོས་ལྡན། །
ཁོང་གི་བརྩམས་སྒྲུང་གིས་སྐད་ཆའི་ཞིབ་འབྲི་བརྒྱུད་ནས་ཀློག་པ་པོ་་་་་་་
རྣམས་ལ་དྲན་སྣང་གི་རང་དབང་དང་ཚིག་མཛེས་སྡེབ་ལེགས་ཀྱི་ཉམས་ལ་་་་་་
– 12 -



རོལ་ཐུབ་པའི་ཞིང་ཁམས་རྒྱ་ཆེན་ཞིག་སྐྲུན་བཞིན་ཡོད་དེ། ཚེ་རིང་གི་མིག་ལམ་
གྱི་ལྷ་སྐྱིད་ཀྱི་སྣང་བརྙན་ཞིབ་འབྲི་བྱས་པ་ནི“ བཞིན་རས་དཀར་གསལ་ཟླ་་་་་་
བའི་ངོས་ན། རྒོད་ཀྱི་གཤོག་པ་བརྐྱངས་འདྲའི་སྨིན་མ་ཟུང་གིས་མཛེས་ཤིང་།
དེའི་འོག་ཏུ་རྣམ་རིག་གིས་ཁེངས་པའི་སྤྱན་གཉིས་ནི་ཆུ་ཡི་འོད་གོར་འཁྱིལ་བ་་
ལྟར་ཁྲ་ཆིལ་ལེར་འདུག རིང་ཞིང་སྡུག་པའི་སྨིན་མའི་འོག་ཏུ་ལྐོག་གྱུར་གྱི་
མཛེས་སྡུག་ཅིག་སྦས་ཡོད་པ་ལྟར་སྣང་ལ། དཀར་ལ་དམར་མདངས་རྒྱས་པའི་
མཁུར་ཚོས་ཟུང་ནི་སྨིན་དྲགས་པའི་ཀུ་ཤུ་གཉིས་དང་མཚུངས་པ་སོགས་ཀྱིས་་་
མི་ལ་དགའ་སྣང་ཞིག་དབང་མེད་དུ་སྦྱིན་འོངས། མོས་མཐའ་ཕྲུག་ཁྲས་བརྒྱན་
པའི་རས་ལཱ་རྙིང་པ་ཞིག་གྱོན་ནའང་བབ་ཆགས་དང་ཚུལ་ལྡན་གྱི་ཉམས་་་་་་་
འགྱུར་སྔར་བཞིན་མ་ཡལ་བར་ད་དུང་ཚེ་རིང་གི་བརྩེ་ལྡན་གྱི་བུང་བ་དབང་་་་་་
མེད་དུ་ལྷ་སྐྱིད་ཀྱི་མེ་ཏོག་གི་འདབ་མའི་སྟེང་དུ་ཕྱོགས་ལ། ཚེ་རིང་གིས་ལྷ་སྐྱིད་
ནས་གནང་བའི་དངུལ་གྱི་མཛུབ་དཀྲིས་དེ་ལག་ཏུ་བཟུང་སྟེ་བདེ་སྐྱིད་ཀྱི་སྣང་་་
བ་དང་། བརྩེ་དུང་ལ་རེ་སྨོན་བྱེད་པ་དེ་ནི་གཅན་གཟན་གྱིས་ཤ་ལ་སྒུག་པའམ་
རྔོན་པས་རི་དྭགས་ལ་སྒུག་པ་ནང་བཞིན་དལ་བ་དལ་བུའི་གོམ་འགྲོས་ཁྲོད་་་་་་
ནས་ཡོད་ཚད་རང་གི་སེམས་སུ་འཐིམས།”2
འདི་འདྲའི་འཇམ་ཞིང་སྤྲོ་བ་འཕེལ་བའི་ཞིབ་ཕྲའི་ཚིག་སྦྱོར་གྱིས་ན་་་་་་་
གཞོན་ཕོ་མོའི་ངོ་ཚའི་གོས་ཀྱིས་སྒྲིབ་པའི་བརྩེ་དུང་དེའི་རྣམ་པ་དང་རོ་བྲོ་མ་་་་
ཉམས་པར་མངོན་སྟོན་བྱས་པ་དང་། “ རང་བཞིན་ལྷུན་གྱིས་འབབ་པ་དང་
བབ་ཆགས་ཀྱི་བརྟུལ་ཞུགས་བཟུང་སྟེ་རྟ་འདོ་བའི་འཚེར་སྐད་དང་འབྲི་ཐུལ་་་་
མའི་ངུར་སྒྲ། ཞིང་རྣང་མའི་བར་གྱི་རྔུལ་ཁྲག་དང་ཁྱིམ་གོ་ཁའི་བར་གྱི་དགོད་
སྒྲ་སོགས་འཚོ་བ་སྤྱིར་བཏང་བ་དང་བྱེ་བྲག་པ་གང་རུང་འབྲི་བའི་ངལ་བ་དང་
དུ་བླངས་ཡོད།”23 དོན་གྲུབ་རྒྱལ་གྱི་བརྩམས་སྒྲུང་གི་སྐད་ཆ་དེ་རྟག་ཏུ་
བརྩམས་སྒྲུང་ཁྲོད་ཀྱི་མི་སྣའི་སྣང་བརྙན་ལ་བརྟེན་ཡོད་པ་ལས་བརྗོད་བྱ་དང་་་་
ཁ་བྲལ་ནས་ལོགས་སུ་གཏན་ནས་སོང་མེད། ཁོང་གི་བརྩམས་སྒྲུང་དུ་འོས་
- 13 -



འཚམ་གྱི་གཏམ་དཔེ་དང་ཐུན་མོང་མ་ཡིན་པའི་སྐད་ཆའི་སྒྱུ་རྩལ་བཀོལ་ནས་་་
བརྩམས་སྒྲུང་གི་ཉམས་འགྱུར་གཟེངས་སུ་ཐོན་པར་མ་ཟད། ནང་དོན་ཡང་
ཕུན་སུམ་ཚོགས་པར་བྱས་ཡོད། ཁོང་གིས་གོ་སླ་ཞིང་སྦྱོར་བ་མཛེས་པ། གསོན་
ཉམས་ལྡན་ཞིང་ཚོར་སྣང་གསར་པ་སྟེར་བའི་ཕལ་སྐད་ལ་བརྩོན་ལེན་བྱས་ཏེ།
སྐད་ཆའི་ཐབས་རྩལ་གྱིས་མི་སྣའི་གཤིས་རྒྱུད་ཀྱི་ཁྱད་ཆོས་དང་། འཚོ་བའི་
གོམས་སྲོལ། རིག་གནས་ཀྱི་མངར་བཅུད་སོགས་མཚོན་ཡོད་ལ། ལྷག་པར་
《སད་ཀྱིས་བཅོམ་པའི་མེ་ཏོག་》ནང་དུ། ཁོང་གིས་འོས་ཤིང་འཚམ་པའི་ངང་
ནས་བོད་ཀྱི་སྲོལ་རྒྱུན་གཏམ་དཔེ་དང་། ལེགས་བཤད་སོགས་ཀྱི་ནང་གི་ཐ་སྙད་
བཀོལ་ཏེ་མི་སྣའི་གཤིས་ཀ་བརྐོ་བཞེངས་བྱས་ཡོད་པ་ནི་དཔེར་ན་“ སྡེ་འགོ་་་་་
སྐྱོང་ན་ཁོག་པ་ཡངས་དགོས། རྒོད་པོ་ཁྲིད་ན་མཐུར་མདའ་རིང་དགོས།”
“ སྟག་དམར་ཡག་ནགས་ལ་མཆོངས་རུང་ཉལ་ས་ཚང་དང་། བྱ་རྒོད་པོས་ནམ་
འཕང་བསྟད་ཀྱང་འབབ་ས་བྲག་རེད།” “མིས་མི་བཟའ་མནའ། ཁྱིས་མི་
བཟའ་ལྕགས” “ ཕོ་རབ་ཚིག་ཐོག འཕར་བ་རྗེས་ཐོག” སོགས་གཏམ་དཔེ་
འདི་དག་གིས་མི་སྣའི་རྙོག་འཛིང་ལྡན་པའི་སེམས་ཁམས་ཀྱི་ཡིད་འགྱུར་སྣ་་་་་་
ཚོགས་སྟོན་ཐུབ་པ་མ་ཟད། ཞིང་གྲོང་གི་བརྗོད་བྱར་རན་པའི་སྐད་ཆ་སྤྱིའི་
གདངས་ཀྱང་ཐོན་པར་བྱས་ཡོད་པ་རེད།
གཉིས་པ། ཚེ་རིང་དོན་གྲུབ་དང་ཁོའི་བརྩམས་སྒྲུང༌།
ཚེ་རིང་དོན་གྲུབ་(༡༩༦༡ )ནི་མཚོ་སྔོན་ཞིང་ཆེན་ཧོ་ནན་སོག་
རིགས་རང་སྐྱོང་རྫོང་གི་མི་ཡིན། དུས་རབས་སྔོན་མའི་ལོ་རབས་དྲུག་ཅུ་པའི་
དུས་སྨད་ནས་བཟུང་“ རིག་གསར་” གྱི་གོད་ཆག་ཆེན་པོ་མྱངས་པའི་ཀྲུང་གོ་་་་
རྒྱལ་ཁབ་འདིར་བཅོས་བསྒྱུར་སྒོ་འབྱེད་དང་དཔལ་འབྱོར་འཛུགས་སྐྲུན་གྱི་་་་་
ཇུས་ཐབས་ལག་ཏུ་བསྟར་བས། བོད་ཡུལ་འདི་ཡང་འཕེལ་རྒྱས་ཀྱི་ཕྱོགས་སུ་
གོམ་པ་རིམ་གྱིས་སྤོ་འགོ་བརྩམས་ལ། སྲིད་ཇུས་ཀྱི་གུ་ཡངས་དང་སྒྲིག་སྲོལ་གྱི་
— 14 -



སྒྱུར་བཀོད། ལས་འགན་གྱི་བརྗེ་སྤོར་དང་སྦྲགས་ཏེ་ཡང་དག་མ་ཡིན་པའི་
གནས་ཚུལ་དང་སྣང་ཚུལ་མང་པོ་ཡང་མགོ་བོ་དགྱེས་ཤིང་མྱུ་གུ་འབུས་འགོ་་་་་་
བརྩམས་ལ། ཚེ་རིང་དོན་གྲུབ་ཀྱི་རྩོམ་གྱི་བརྗོད་བྱ་ཡང་ཏག་ཏག་དེ་ནས་འགོ་
བརྩམས།
མི་ཞིག་རྩོམ་པ་པོ་རུ་འགྱུར་བ་དང་རྩོམ་ཞིག་ངག་གི་སྒྱུ་རྩལ་དུ་འཇོག་་་་་
རིགས་པ་ལ་ཆ་རྐྱེན་དང་གྲུབ་ཆ་མང་ཡང་། རང་གི་ལྟ་བ་དང་དྲན་སྣང་།
དགའ་སྡུག་ལ་སྤྱི་ཚོགས་ཀྱི་དོན་སྙིང་ཅི་ཞིག་ཡོད་པ་དང་། དེས་ཀློག་པ་པོར་
དགོས་པ་ཅི་འབྱུང་ངམ་ཤུགས་རྐྱེན་ཅི་ཐེབས་བཅས་ཀྱི་ཐད་ངེས་པར་བསམ་་་་
བློ་གཏོང་དགོས། མ་མཐའ་ཡང་རྩོམ་པ་པོ་ཚད་ལྡན་ཞིག་ལ་ངེས་པར་འདིའི་
ཕྱོགས་ཀྱི་ཁྲེལ་གཞུང་གི་འདུ་ཤེས་ཡོད་དགོས། འདི་ནི་རྩོམ་པ་པོ་ཞིག་ལ་
འཛོམས་དགོས་པའི་ཆ་རྐྱེན་མེད་དུ་མི་རུང་བ་ཞིག་ཡིན་ལ། བརྩམས་ཆོས་ལ་
ཀློག་འོས་ཀྱི་རིན་ཐང་ཡོད་མེད་ཀྱི་གཙོ་གནད་ཅིག་ཀྱང་ཡིན་པས། རྩོམ་པ་པོ་
དང་ཀློག་པ་པོའི་འབྲེལ་བའི་རྨང་གཞི་ཐོག་མ་ཡང་ཡིན། སྤྱི་ཚོགས་འཚོ་བ་
མཚོན་པར་བྱེད་སྐབས། ཡ་རབས་ཀྱི་དཔུང་གཉེན་དང་མ་རབས་ཀྱི་གདོང་
འགོག་ཏུ་ལངས་ཏེ་སྤྱི་ཚོགས་ལེགས་བཅོས་ལ་བསམ་བློ་གཏོང་བ་ནི་རྩོམ་པ་་་་་་
པོའི་ཆེས་རྩ་བའི་འགན་ཁུར་ཞིག་ཡིན་ལ། རྩོམ་པ་པོའི་ཀུན་སྤྱོད་ལེགས་མིན་
འཇལ་བྱེད་ཀྱི་ཚད་གཞི་ཞིག་ཀྱང་ཡིན། ཚེ་རིང་དོན་གྲུབ་ཀྱིས་བརྗོད་བྱའི་
གདམ་གསེས་དང་རྩོམ་སྟངས་སོགས་ཀྱི་ཐད་ནས་ཕྱོགས་འདིར་ཧ་ཅང་མཐོང་
ཆེན་བྱས་ཡོད། འགན་ཁུར་གྱི་འདུ་ཤེས་དེ་ལ་བརྟེན་ནས་ཁོང་གི་རྩོམ་གྱི་བརྗོད་
བྱ་ནི་རང་དང་ཀློག་པ་པོའི་ཐུན་མོང་འཚོ་གནས་ཀྱི་སྤྱི་ཚོགས་ཁོར་ཡུག་དེ་་་་་་་
དམིགས་གཞིར་བྱས་ཐོག་ཀློག་པ་པོ་རྣམས་ཀྱི་འཚོ་གནས་དང་བདེ་སྡུག་གི་་་་་་
ཕྱོགས་ལ་བསམ་གཞིག་གཟབ་ནན་བྱས་པ་ལས་བྱུང་བའི་འཆར་སྒོ་དག་ཡིན་་་་
ལ། དེ་ཡང་ཁོར་ཡུག་དེར་འཚོ་བའི་མི་མང་ཤོས་ཀྱིས་གོ་ཅི་ཐུབ་ལ་དམིགས་ཏེ་
རྩོམ་ལུས་བརྩམས་སྒྲུང་གི་རྣམ་པ་དང་ཚིག་སྦྱོར་ཕལ་སྐད་དང་མཐུན་པ་སྤྱད་་་
– 15 -



ཡོད་པ་ནི་ཁོའི་རྩོམ་ཧྲིལ་པོའི་ཁྱད་ཆོས་ཤིག་ཏུ་སྣང་།
ཡ་རབས་ལ་གཟེངས་བསྟོད་དང༌། མ་རབས་ལ་སུན་འབྱིན་བྱེད་པ་ནི་
རྩོམ་པ་པོའི་འགན་ཁུར་གལ་ཆེན་ཞིག་ཡིན། དེ་ལས་ཀྱང་མ་རབས་དང་ནོར་
སྐྱོན་ལ་སུན་འབྱིན་བྱས་པ་ན་སྒྱུ་རྩལ་གྱིས་བཞེངས་པའི་སྣང་བརྙན་དེ་དང་་་་
མཚུངས་པའི་མི་ག་གེ་མོའི་མཚང་ལ་ཕོག་ཐུག་འབྱུང་བས། འགན་ཁུར་གྱི་འདུ་
ཤེས་ཤིན་ཏུ་ཆེ་བའི་རྩོམ་པ་པོས་མ་གཏོགས་དང་དུ་ལེན་མི་སྤོབས། ཚེ་རིང་
དོན་གྲུབ་ནི་འདི་ལྟ་བུའི་རྩོམ་པ་པོ་ཞིག་སྟེ། ཁོང་གི་བརྩམས་སྒྲུང་ཕལ་ཆེ་བས་
སྤྱི་ཚོགས་གྱི་ཡར་ཐོན་ལ་བཀག་འགོག་བྱེད་པའི་གོམས་སྲོལ་རྙིང་པ་དང་། རང་
ཉིད་ཀྱི་འོས་མཐུན་ཐོབ་ཐང་དང་ཁེ་དབང་སྲུང་སྐྱོབ་བྱེད་མི་ཕོད་པའི་སྡར་མ།
མི་དམངས་ཀྱི་དད་སེམས་ལ་རང་མཁོའི་རྐང་སྟེགས་འཆའ་བའི་ཧམ་པ་ཅན།
“ལྕགས་ཀྱི་ཁ་ཕོར་” སྒྱིད་ལུག་གིས་འཛིན་པའི་ལས་བྱེད་པ། ཁྲིམས་ལུགས་ལ་
རྡོག་བརྫིས་གཏོང་མཁན་“ ཁྲིམས་འཛིན་པ” ། ཕུ་ནུའི་སྲོག་རྩ་གཅོད་པའི་ནང་
དམེ་མཁན་སོགས་ཐ་ཤལ་ལུགས་འགལ་ཅན་ལ་མདུང་རྩེ་གཏད་ནས་སུན་་་་་་་་
འབྱིན་བཏང་འདུག །
ཁོང་གི་བརྩམས་སྒྲུང་«ལེགས་ཉེས་འབྱེད་པའི་གཏན་ཚིག་»དང་་་་་་་་་
«མེད»། «རེ་ཆད»། «ཆུ་རྐྱལ»། «ཅ་ནེ་》སོགས་ཀྱིས་དུས་སྐབས་འདི་ལྟ་
བུའི་སྤྱི་ཚོགས་གནས་ཚུལ་དངོས་དེ་རྒྱབ་ལྗོངས་བྱས་པ་སྟེ། ཚན་རིག་ལག་རྩལ་
གྱི་དངོས་ཕན་རང་བཞིན་ཆེ་ནས་ཆེ་རུ་སོང་བས་སྤྱི་ཚོགས་འཕེལ་རྒྱས་ཀྱི་གོམ་་
སྟབས་ཀྱང་ཇེ་མགྱོགས་སུ་སོང་། ཡིན་ན་ཡང་དེང་རབས་ཚན་རིག་དང་རྒྱང་
ཐག་རིང་བའི་མཐོ་སྒང་པ་རྣམས་སྔོན་ཐོན་ས་ཁུལ་དང་རྒྱང་ཐག་ཇེ་རིང་ནས་་
ཇེ་རིང་དུ་འགྲོ་ལ། རྒྱུ་མཚན་ནི་དེང་རབས་ཀྱི་སྤྱི་ཚོགས་ཁོར་ཡུག་དང་བསྟུན་
པའི་འདུ་ཤེས་ཞན་པའམ་ཡང་ན་དེང་རབས་སྤྱི་ཚོགས་ཀྱི་འཕེལ་འགྲོས་དང་་་་
མི་མཐུན་པའི་གོམས་སྲོལ་གྱི་འཆིང་བས་རྐང་ལག་བསྡམས་པ་ཡིན་ཕྱིར། གུ་
དོག་སྲོལ་རྙིང་རྣམས་འཕེལ་རྒྱས་ཀྱི་གེགས་སུ་གྱུར་པར་སུན་འབྱིན་བྱས་ཡོད།
- 16 –



ཁོང་གི་བརྩམས་སྒྲུང་གི་“ ཞིང་ཁམས་ནམ་ཡང་གཤམ་གྱི་སྐྱོ་གར་གྱི་ཁ་་་་་་་་་་
དབུགས་ཁྲོད་དུ་གནས་ཏེ། ཡིད་ཀྱི་དད་མོས་རྣམ་དག་གིས་སྟོང་པའི་གཟུགས་
ཕུང་ཞིག་ཕྱོགས་བཞིར་འཁྱམས། མི་ཚེའི་སྐྱོ་གདུང་དང་འུ་ཐུག་ནི་ཁོ་ཚོ་རང་
གིས་རང་ལ་བསམ་བཞིན་བགྱིས་པའི་ཞགས་པ་བཞིན་ནམ་ཆར་ཡང་རང་གི་་་་
སྐེར་བསྐོན་པར་གྲ་སྒྲིག་བྱེད་ཅིང་སྔར་བཞིན་མུན་པས་ཁེབས། ཁོ་ཚོས་བཟོད་
བསྲན་དང་བརྩོན་འགྲུས་ལ་བརྟེན་ནས་ཀུན་སློང་བརྟན་པོའི་དད་པས་ཚེ་གང་
གི་སྨོན་ལམ་རྒྱག་དུས། ཅི་བྱེད་འདི་བྱེད་མི་ཤེས་པའི་སྐྱོ་གདུང་ལས་ཤུལ་དུ་
ལྷག་མི་འདུག་ཀྱང་། ཁོ་ཚོ་ཇི་འདྲའི་བདེ་བ་ལ་ཨང་། ཡོད་ཚད་དེ་འདྲའི་དགའ་
སྣང་གིས་དང་དུ་བླངས་བྱུང་། ཚེ་རིང་དོན་གྲུབ་ཀྱིས་མི་སྣ་འདི་དག་རེ་རེ་
བཞིན་ཁོལ་དུ་ཕྱུངས་ནས། སྦྲིད་པ་དང་རྟོགས་སད། མཆོག་གྱུར་དང་ཐ་ཤལ།
འཇོན་ནུས་དང་རྫུན་མ་ཆ་བསྒྲིགས་ཏེ་ཀློག་པ་པོའི་མིག་ལམ་དུ་བསྟར་གྱིན་་་་་
ཡོད།” ཅེས་པ་ལྟར་རང་ཅག་གི་རྩོམ་པ་པོས་དངོས་ཡོད་འཚོ་བར་ཡང་དག་
པའི་མིག་ཟུང་གིས་ལྟ་ཕོད་པ་དང་། འཚོ་བའི་ཁྲོད་དུ་དངོས་སུ་གནས་ཀྱང་
གནས་ལུགས་དང་མི་མཐུན་པའི་སྣང་ཚུལ་ལ་དགག་རྒྱག་དང་། མ་བརྟག་མ་
དཔྱད་པའི་རྨོངས་དད་ལ་སྐྱོན་བརྗོད་དྲག་པོ་གཏོང་བའི་སྤོབས་པ་ས་གཞི་་་་་་
ལས་བརྟན་ཞིང་ནམ་མཁའ་ལས་མཐོ་བ་རེད། །
དེ་ལྟར་ང་ཚོས་ཚེ་རིང་དོན་གྲུབ་ཀྱི་བརྩམས་སྒྲུང་གི་བརྗོད་བྱ་གདམ་སྒྲུག་
བྱེད་སྟངས་ནས་བསམ་བློའི་བསྟན་དོན་ལ་གཞིགས་ན། དུས་རབས་སྔོན་མའི་
དུས་སྨད་ཙམ་ནས་བཟུང་ཆོས་ལུགས་དད་མོས་ཀྱི་རང་དབང་ལོ་ངོ་དུ་མར་་་་་
ཤོར་བའི་དད་ལྡན་རྣམས་“ དད་སྐོམ་” དྲག་པོས་དེད་དེ་བརྟག་དཔྱད་ཀྱི་་་་་་་
བསམ་བློ་གང་ཡང་མི་གཏོང་བར་རྨོངས་ཚོད་ཀྱིས་དད་གུས་བགྱིད་པའི་རྦ་་་་་
རླབས་ཆེ་རུ་མཆེད་པ་དེས། དཔལ་འབྱོར་གྱི་ཧམ་ཁེ་གཉེར་བའི་མི་སྣ་སྐོར་ཞིག་
ལ་འབྱོར་ཕྱུག་རྒྱས་པའི་གོ་སྐབས་ལེགས་པོ་བྱིན་པས། ཆོས་ལུགས་ལ་ཁ་གཡར་
ཞིང་རྒྱུ་ནོར་ལ་སེམས་གཏད་པ། བསྟན་པའི་རྩ་བ་འདུལ་ཁྲིམས་ལ་རྡོག་བརྫིས་
– 17 -



གཏོང་བཞིན་ཐར་པ་ལ་ཐོད་བརྒལ་བྱེད་པ། བསྟན་པ་“ བཤད་སྒྲུབ་” ཀྱིས་མི་
སྤེལ་བར་ལྷ་མཐོང་འདྲེ་བཏུལ་གྱི་ཡ་མཚན་སྤེལ་བ། “ ལམ་གྱི་བདེན་པ་བསྟན་
པས་” མི་འདྲེན་པར་ལག་གི་རྒྱུ་ནོར་བླངས་ཏེ་འདྲེན་ཁུལ་བྱེད་པ་མང་དུ་བྱུང་།
དེ་ལྟ་བུའི་སྐྱོན་མཚང་སུན་འབྱིན་གྱིས་དད་ལྡན་ལ་དོགས་ཟོན་བསླངས་པ་་་་་་
དང་། བརྩམས་སྒྲུང་ནང་གི་ཨ་ལགས་འབྲོང་ལྟ་བུ་ནི་འདིའི་ཕྱོགས་ཀྱི་མཚོན་
དཔེ་རེད། ཁོའི་བརྩམས་སྒྲུང་ཁག་གཅིག་གིས་དངོས་གཙོ་སྨྲ་བའི་ལྟ་བ་བཟུང་
སྟེ་མི་རྣམས་ལ་མི་ཚེ་ལ་གཅེས་ཤིང་ཚན་རིག་ལ་བརྟེན་དགོས་པའི་འབོད་སྐུལ་་
བྱས་པར་མ་ཟད། ཆོས་པ་ཞིག་གི་ངོས་ནས་བཤད་ན་ཡང་བསམ་གཞིག་གི་རིན་
ཐང་མི་ཆུང་བའི་དྲི་བ་མང་དུ་བཏོན་ཡོད། །
བཅོས་བསྒྱུར་སྒོ་འབྱེད་ཀྱི་སོས་ཀའི་བསིལ་རླུང་མཐོ་སྒང་དུ་གཡུག་པ་་་་་
དང་ཆབས་ཅིག བོད་སྤྱི་ཚོགས་སུའང་དཔལ་འབྱོར་གྱི་དབུལ་ཕོངས་དེ་ཆབ་
སྲིད་ཀྱི་གོ་ས་སྙེག་བྱེད་མ་རྩ་བྱེད་པའི་འདུ་ཤེས་ལ་འགྱུར་ལྡོག་བྱུང་སྟེ། སྲིད་
འཛིན་འགོ་ཁྲིད་ཉུང་ཤས་ཤིག་གི་ཁྲོད་ནས་ཀྱང་རང་གི་ཆབ་སྲིད་ཀྱི་གོ་ས་དེ་་་་
རང་ཉིད་ལ་འབྱོར་ཕྱུག་སྤེལ་བྱེད་ལག་ཆ་བྱེད་པའི་སྲོལ་ལུགས་ཕྱིན་ཅི་ལོག་པ་
གཞན་ཞིག་གི་མགོ་འབུས་པས། ཐོབ་གོ་ས་དང་རྒྱུ་སྒོར་མོ་ལ་ཧམ་སེམས་སྐྱེས་
ཤིང༌། ཐོབ་གོ་ས་དེས་རང་གི་འབྱོར་བ་སྤེལ་བ་དང་རང་གི་འདོད་དོན་སྒྲུབ་པ།
དངུལ་སྒོར་གྱིས་ཐོབ་གོ་ས་བླུ་བ། རང་དབང་དང་བརྩེ་དུང་རྒྱུ་ནོར་ལ་བརྗེ་
བའི་རླུང་ནག་ཅིག་འུར་འུར་མཆེད། ཆོས་ལུགས་དང་སྲོལ་རྙིང་། ལྐོག་ཟ་ཧམ་
འཕྲོག་སོགས་ཚུལ་མིན་གྱི་སྤྱོད་སྟངས་ཀྱི་དབང་གིས་ཉམས་ཉེས་བྱུང་ཞིང་རང་
དབང་ཤོར་ཏེ་ཅི་བྱ་གཏོལ་བྲལ་དུ་གྱུར་པའི་ཉམ་ཆུང་དང་། ཡང་ན་མི་ལུས་
དང་བརྩེ་དུང་གི་རང་དབང་བརྩོན་ལེན་བྱེད་མི་ཕོད་པའི་སྒྱིད་ལུག་ཅན།
མདུན་ལམ་ལ་བསམ་གཞིགས་མེད་པའི་མིག་རྒྱང་ཐུང་ངུ་ཅན། ཚུལ་མིན་ལ་
བཟོད་སྒོམ་བསྟེན་པའི་སྡར་མ་དག་ལ་ཁོང་གི་སྨྱུག་འོག་ནས་གཞར་ཡང་ཚེ་་་་་
སྲོག་ཐོབ་པ་དང་ཀློག་པ་པོའི་སྤྱན་སྔར་འདྲེན་ཐུབ་པར་བྱས།
– 18 –



ང་ཚོས་ཚེ་རིང་དོན་གྲུབ་ཀྱི་བརྩམས་ཆོས་ལ་ཞིབ་ཏུ་བལྟས་ན། ཁོང་གི་
བརྩམས་ཆོས་ཀྱི་ཀུན་སྤྱོད་ཀྱི་ཡ་རབས་དང་འགན་ཁུར་གྱི་འདུ་ཤེས་ཤུགས་་་་་
དྲག་ཅིག་མི་སྣའི་བྱེད་སྒོ་དང་བྱུང་རིམ་ཞིབ་འབྲི་བྱས་ས་དག་ན་མཐོང་ཐུབ་པ་
མ་ཟད། ཁོང་གིས་དབང་ཆེན་དང་སྟོབས་ལྡན་གྱི་ཚུལ་མིན་དང་བཙན་ཤེད་ལ་
འུད་བསྟོད་དང་ངོ་སོས་མགོ་བོ་མི་སྒུར་ལ། ཉམ་ཆུང་དང་ཉེས་མེད་ལ་ཐུབ་
ཚོད་དམ་རྒྱང་བཀྱེད་མི་བྱེད་པའི་དཔའ་ངར་དང་སྙིང་རྗེ་ཅན་ཞིག་ཡིན་་་་་་་
པའང་ཚོར་བར་འགྱུར་ཞིང་། “ གཞན་ལ་གནོད་སྐྱོན་བཟོ་བའི་སྤྱོད་ལམ་ལ་
བཟོད་སྒོམ་བསྟེན་པ་ནི་ཉེས་སྤྱོད་དེའི་དཔུང་གཉེན་བྱས་པ་ཡིན།”(ཨེ་འིན་་་་
ལན་ཏིའི་«རང་བཙན་རིང་ལུགས་པ་གསར་པའི་གུས་སྲོལ་ལྟ་བ་») ཞེས་པའི་
ཚུལ་ལ་བསམས་ཏེ་བག་ཡངས་མི་བསྟེན་པའི་ཁར་ཉེས་མེད་དང་ཡ་རབས་ཀྱི་་་
སྔོན་གྲལ་དུ་ལངས་ནས་མ་རབས་དང་ཉེས་སྐྱོན་ལ་མཛུབ་མོ་འཛུགས་པའི་་་་་
ངལ་བ་ཁུར་འཁྱེར་གྱི་ལྷག་བསམ་ཞིག་ཀྱང་མཐོང་ཐུབ། དེ་བས་བརྩམས་ཆོས་
ནང༌“ ཕུགས་བསམ་གྱི་ཕྱོགས་སྟོན་བཟུང( སྒྱུ་རྩལ་རྩོམ་རིག་ལ་ནོ་པེར་བྱ་་་་
དགའ་སྟེར་བའི་རྩ་དོན་ཞིག་)ནས་མིའི་རིགས་འཚོ་གནས་ཀྱི་དར་རྒྱས་ལ་དོ་་་
སྣང་བྱས་འདུག ཡང་ན། ཚེ་རིན་དོན་གྲུབ་ནི་རྟོག་དཔྱོད་ལ་དགའ་བའི་མི་ཞིག་
ཡིན་ལ། ཡང་སྒོས་སུ་སྐྱོན་མཚང་འབྱིན་པ་ལ་དབང་པོ་རྣོ་བའི་མི་ཞིག་ཀྱང་
རེད། དེ་ཡང་གཞན་ལ་སྐྱོན་འཛུགས་དང་རང་ལ་ངོ་སོ་བརྗོད་པ་ཙམ་མ་ཡིན་
པར་“ ནད་མཁྲིས་པའི་སྨན་ལ་ཞིམ་པོ་མེད། ཤ་ཚ་བའི་གཏམ་ལ་སྙན་པོ་མེད་
” པ་ཡི་ལྷག་བསམ་ཞིག་ཡིན་ངེས། ཁོའི་རྩོམ་ལ་བྱ་དགའ་མང་པོ་ཐོབ་པ་དང་
ཀློག་པ་པོ་མང་པོ་ཞིག་ཁོའི་རྩོམ་ལ་དགའ་བ་ཡང་ཁོའི་འགན་ཁུར་པའི་ལྷག་་་་
བསམ་འདི་ལ་ཚད་མཐོའི་གདེང་འཇོག་བྱས་པའི་མཚོན་རྟགས་ཤིག་ཏུ་ཐེ་མི་་
ཚོམ་མོ། །
ཚེ་རིང་དོན་གྲུབ་ཀྱི་སྒྲུང་འབྲིང་«ར་ལོ་》ལ་མཚོན་ན། རྩོམ་པ་པོས་སྤྱི་
ཚོགས་ཀྱི་འཕེལ་འགྲིབ་སྣ་ཚོགས་དང་འཚོ་གཞེས་ཀྱི་ལོ་རྒྱུས་དཀྱོགས་མཚམས་་
，
– 19 -



རེ་རེ་ནས་ཐོབ་པའི་ལེགས་ཉེས་བཟང་ངན་གྱི་མྱོང་རྟོགས་གཞིར་བྱས། འཚོ་
བའི་ཡུལ་ཁོངས་ཐམས་ཅད་ནས་འདོར་ལེན་དང་གདམ་གསེས་གང་ནུས་བྱས་་
ཏེ། ཆེས་མངོན་གསལ་དང་གསོན་ཉམས་ལྡན་པའི་སྒོ་ནས་འཚོ་བའི་ཁྲོད་ཀྱི་མི་
འདང་བའི་ཆ་ཐམས་ཅད་བླང་དོར་ཡོད་པའི་སྒོ་ནས་ལེགས་པར་མཚོན་ཏེ་སྤྱི་་་
ཚོགས་ལེགས་བཅོས་དང་ཀུན་སྤྱོད་ལུགས་མཐུན་ཅན་དུ་བསྒྱུར་འདོད་ཀྱི་་་་་་
བསམ་བློ་དེ་ར་ལོའི་སྟེང་དུ་མངོན་ཡོད་དེ། བརྩམས་ཆོས་ནང་གི་མི་སྣ་གཙོ་བོ་
ར་ལོར་མཚོན་ན། “འཚོ་བའི་མྱོང་བརྒྱུད་རེ་རེའི་ཁྲོད་ནས་བསླབ་བྱ་བླངས་
ནས་རང་ཉིད་འཕེལ་རྒྱས་གཏོང་མ་ཐུབ་ལ། འགལ་འདུའི་གདོང་གཏུགས་རེ་
རེར་རང་གཤིས་འགྱུར་བཅོས་བྱས་ཏེ་འདུན་མ་གསར་པ་འཚོལ་སྙེག་བྱེད་མ་་་་
ཐུབ་པས་ཆུང་ངུའི་དུས་ཀྱི་ར་ལོ་དང་རྒས་པའི་དུས་ཀྱི་ར་ལོའི་བར་སྣབས་ཀྱི་་་་
སྦོམ་ཕྲ་ཙམ་ལས་གཞན་འགྱུར་ལྡོག་གང་ཡང་མེད་” 《$ པ་དེ་གཙོ་བོ་ཁོ་ལ་་་་་་་
བརྩོན་འགྲུས་དང་སྙིང་སྟོབས་མེད་ཕྱིར་གཞི་གང་ནས་ཀྱང་རྩ་བ་ཚུགས་མ་་་་་
ཐུབ་པས་དུས་ཀྱི་འཕེལ་འགྲོས་ཇི་ལྟར་མགྱོགས་ནའང་འདྲ། འཚོ་བའི་འགལ་
འདུ་ཇི་ལྟར་དྲག་ནའང་འདྲ། ར་ལོའི་མི་གཤིས་ལ་འགྱུར་ལྡོག་དང་འཚོ་བའི་
བགོ་སྐལ་གསར་པ་ཞིག་བྱུང་རྒྱུ་ནི་ད་རུང་ང་ཚོ་དང་རྒྱང་ཐག་ཅུང་རིང་པོ་་་་་
ཞིག་རེད། རྩོམ་པ་པོས་འཚོ་བའི་ཁྲོད་ཀྱི་འགལ་འདུ་དང་བཟང་ངན་ཡག་
བཙོག་གི་ཆ་མང་པོ་ཞིག་ར་ལོའི་སྟེང་བསྡུས་ཤིང་། ཕྲ་ཞིབ་ཀྱིས་ཞིབ་འབྲི་བྱས་
པའི་ཐབས་ལ་བརྟེན་ནས་ཀློག་པ་པོའི་བསམ་བློ་མཐའ་མེད་པའི་མདོ་དབུས་་་་
མཐོ་སྒང་ཤར་རྒྱུད་ཀྱི་འབྲོག་པའི་རྩྭ་ཐང་དུ་ཁྲིད་ཅིང་ཉམས་སུ་མྱོང་བ་དང་།
ཕྱིར་འདང་རྒྱག་པ། རང་གི་དྲན་སྣང་སྣ་ཚོགས་རྒྱུན་བསྲིང་བར་བྱས། ལུས་པོ་
དང་སེམས་པ། འཚོ་གནས་དང་འདུན་པའི་བར་གྱི་འགལ་བ་ནི་ར་ལོ་ཁོ་ནར་
ཡོད་པའི་ཉམས་མྱོང་སྐྱ་བོ་ཙམ་མིན་པར་ང་ཚོ་མི་རེ་རེའི་མདུན་དུ་ལྷགས་པའི་
དཀའ་ངལ་ཡིན།
«ར་ལོ་》ནི་ཚེ་རིང་དོན་གྲུབ་ཀྱི་བརྩམས་སྒྲུང་ཁག་ལས་ཅུང་ལེགས་་་་་་་
- 20 -



འགྲུབ་བྱུང་བའི་བརྩམས་སྒྲུང་ཞིག་ཡིན་པ་དང་། མི་སྣ་གཙོ་བོ་ར་ལོའི་སྣང་
བརྙན་ལ་དཔེ་མཚོན་གྱི་དོན་སྙིང་ལྡན་ཞེས་སྨྲས་ཆོག རྩོམ་པ་པོའི་སྨྱུག་འོག་གི་
ར་ལོ་ནི་འཚོ་བའི་དམིགས་ཡུལ་མི་གསལ་ཞིང་འདང་རྒྱག་མི་ཤེས་པ། ལྟ་སྤྱོད་
ཕྱིན་ཅི་ལོག་ཅིང་མི་ཚེའི་ཕུགས་རེ་ཡོངས་སུ་བྲལ་བའི་མདོ་མེད་ནུས་མེད་ཅིག་་
ཡིན་རྐྱེན་མི་ཚེའི་འདུན་མའི་གོ་སྐབས་རེ་རེར་འཇའ་ཚོན་དང་རྨི་ལམ་ཇི་་་་་་་་
བཞིན་སྟོང་འདང་གི་ཁྲོད་ནས་ཡལ་བའི་མི་སྣ་ཞིག་ཏུ་བཞེངས་བསྐྲུན་བྱས་་་་་་
ཡོད་དེ། «སེམས་པའི་རྩོམ་གྱི་ལམ་བུ་》ལས་ཀྱང་ཁོ་ནི་རང་ལ་ཡིད་ཆད་དང་
རང་བཀུར། ཉོན་མོངས་དང་བཏང་སྙོམས་སུ་འཇོག་པ། རང་འདོད་ཅན་དང་
ཁོག་རྒྱ་ཅན། སྐྱུག་བྲོ་བ་དང་སེམས་བཟང་བ་བཅས་མཉམ་དུ་འདུས་ཤིང་ནམ་
ཡང་རང་སྣང་རང་གིས་སྐྱིད་དུ་འཇུག་ལ་གང་ལ་གང་བསྟུན་བྱེད་མཁས་པ་་་་་
ཞིག་ཡིན་ཞེས་པ་དང་། ཁོ་ཆུང་དུས་ནས་ཕ་མའི་གཉོར་སྐྱོང་དང་བྲལ་བའི་དྭ་
ཕྲུག་ལྡོམ་པོ་ཞིག་ཡིན་ནའང༌། ར་ལོ་འཚོ་སྡོད་བྱེད་པའི་ཁོར་ཡུག་དེར་ཕུན་
སུམ་ཚོགས་པ་དང་གོ་སྐབས་ཀྱིས་ཡོངས་སུ་ཕྱུག་པའི་སྤྱི་ཚོགས་ཡར་ཐོན་ཞིག་་་
གི་དགེ་མཚན་འཛོམས་སྟབས། ལྡོམ་པོའི་འཚོ་བ་སྐྱོང་བའི་ཁོ་ཡང་སློབ་གྲྭར་
བསྐྱལ་བ་དང༌། མག་པར་བསྡད་པ། མནའ་མ་བླངས་པ། གྲྭ་བ་བྱས་པ་སོགས་
འཚོ་བའི་རེ་བ་གསར་པ་ཐེངས་མང་པོ་བྱུང་མྱོང་། འོན་ཀྱང་ར་ལོ་ནི་རང་གིས་
རང་ལ་ཡིད་ཆད་པ་ཞིག་ཡིན་པའི་སྟབས་ཀྱིས་ཆུང་དུས་ནས་ཨ་ཕའི་བརྩེ་བ་་་་
ཤོར། ལྷན་སྐྱེས་ནས་སྡར་མ་སྙིང་ཆུང་སྟེ། ལོ་བཅུ་ཁའི་ནང་དུའང་རྟའི་རྒྱབ་ཏུ་
ཁ་བུབ་ལོག་ནས་འགྲོ་བ་ལས་ལྕག་གིས་བསྐུལ་མི་ནུས། ཞེས་པ་ལྟར་ཡིན།
གཞན་རྣམས་ཀྱིས་སློབ་ཆུང་ལོ་ལྔའི་ནང་མཐར་ཕྱིན་ནའང་ར་ལོས་ལོ་བརྒྱད་་་་
ལ་བཏོན་པའི་མཐར་ནམ་གུང་ལ་སྐྱེས་མའི་དགེ་རྒན་གྱི་ཉལ་ཁང་གི་སྒོ་་་་་་་་་་
བརྡུངས་པའི་རྐྱེན་གྱིས་ཕྱིར་ཕ་ཡུལ་དུ་བསྐྱལ། གཞན་གྱིས་བཤད་བཤད་ནས་
འགྲོ་སྒོ་ཅི་ཡང་གཏོང་མི་དགོས་པའི་མག་པར་བསྡད་རྗེས། “ ང་ནི་ཁྱོད་ཚང་གི་
བདག་པོ་ལས་ཡུན་རིང་གི་གཡོག་པོ་མིན།” ཞེས་པ་ལ་བརྟེན་ནས་ལུགས་
— 21 -



.
.
.
མཐུན་གྱིས་ངོ་རྒོལ་བྱས། བུད་མེད་དེས་ར་ལོའི་ངོར་བལྟས་ནས་གཞན་དང་
གཉེན་བསྒྲིགས་པའི་དགོད་གཏམ་དང་ཟུར་ཟ་མཐའ་ཆོད་པ་བྱས་མོད་ཀྱང་།
ར་ལོས་བལྟས་ན་དེ་ནི་ཕལ་ཆེར་ཁོ་དང་འབྲེལ་བ་ཅང་མེད་པ་ལྟར་སྣང་། འདི་
ལྟ་བུའི་དགོད་བྲོ་བའི་གཉེན་སྒྲིག་གིས་ར་ལོར་སྡུག་ཆེན་པོ་སྐྱེལ་མི་ཐུབ། རྒྱུ་
མཚན་ནི་ར་ལོ་ནམ་ཡང་ཟ་རི་ཟི་རིའི་ངང་རང་གི་ལྟོ་བའི་ཆེད་དུ་འཚོ་ལ། མིའི་
ལྷན་སྐྱེས་ཀྱི་དགོས་མཁོ་ལས་གཞན་དེ་ལས་འཕགས་པའི་བསམ་བློའི་དགོས་་་་་
མཁོར་བསམ་བློ་མི་འཁོར་བས་གཏིང་ཟབ་ཅིང་རོ་ཁ་བའི་བརྩེ་དུང་གང་་་་་་་་་
ལའང་ཁ་ཕྱོགས་ཁོམ་མེད། ཁོ་རང་ལ་ཆེས་རན་པ་ནི་གྲྭ་སར་འགྲོ་རྒྱུ་དེ་རེད།
དགོན་པར་ཇ་ཐུན་གསུམ་པོར་འདང་རྒྱག་མི་དགོས་པར་ཉིན་རེ་བཞིན་ཕལ་་་
ཆེར་འབྲས་ལེགས་ཤོས་དང་མར། རྒུམ་འབྲུམ། ཤ་བཅས་ལས་གྲུབ་པའི་བསོད་
སྙོམས་བརྒྱག་ཆད་པ་རེ་བཟའ་རྒྱུ་ཡོད། ར་ལོས་ཚེ་འདི་ཇི་ལྟར་སྐྱེལ་རྒྱུ་མི་ཤེས་
ལ་སྐྱེ་བ་ཕྱི་མ་དེ་བས་ཀྱང་རྒྱང་ཐག་རིང་ཞིང་ཅི་བྱེད་ཆ་མ་འཚལ། ཁོས་དེ་ལྟ་
བུའི་དགོན་པའི་འཚོ་བ་དངོས་གནས་བསྲན་ཐབས་བྲལ། ར་ལོས་སྟོན་པའི་ན་
བཟའ་གྱོན་པ་ནི་འཁོར་བར་ངེས་འབྱུང་སྐྱེས་པ་ནི་མ་ཡིན་གྱི་འཚོ་བ་མུ་མཐུད་
དུ་སྐྱེལ་སྟངས་ཀྱི་རྣམ་པ་བསྒྱུར་བ་ཙམ་ཡིན་པས། འཚོ་བའི་གནད་དོན་ཐག་
ཆོད་ཙ་ན་སྔར་བཞིན་རང་ཚོད་རང་གིས་མི་ཟིན་པར་གྱུར། ཁོ་དགོན་པའི་
འདུལ་ཁྲིམས་ལ་མི་གནས་པར་གཙང་པོའི་ཕར་ངོགས་སུ་འཇིག་རྟེན་གྱི་བདེ་་་་
བ་འཚོལ་དུ་ཕྱིན། མཇུག་འབྲས་ནི་ར་ལོ་དགོད་བྲོ་ལ་ངུ་འཆོར་བའི་ཁྲིམས་
རྨོངས་ཀྱི་ཚུལ་བཟུང་བའི་བརྩེ་དུང་གི་ཟློས་གར་ཐེངས་གཉིས་པར་གཞན་གྱི་་་་
ཁྱོ་གའི་ཚབ་ཏུ་བསྡད་པའི་སྐྱོ་གར་བསྒྱུར། ཁོས་ཕོ་བའི་དོན་དུ་བཞོན་པ་གཅིག་
པོ་དེའང་མི་བཙོང་ཐབས་མེད་བྱུང་མོད། གནམ་འོག་ན་གསོན་ཐབས་གཏན་
ནས་མེད་པའང་མ་ཡིན་ཏེ། མི་ཚེའི་འགྱུར་བག་རེ་རེའི་ཀློང་ན་ར་ལོའི་ལྷན་
སྐྱེས་ཀྱི་སེམས་པ་བཟང་པོ་དང་བདེན་པ་བསྐྱངས་ནས་གཞན་ལ་རོགས་རམ་་་
བྱེད་པའི་གཤིས་ཀ་ད་དུང་འགྱུར་མེད། སྙིང་རྗེ་ཞིང་ཁོང་ཁྲོའང་ལངས་པ།
- 2 -



དགོད་བྲོ་ལ་ངུ་ཡང་འཆོར་བའི་ར་ལོའི་གཉེན་ཐེངས་གསུམ་པ་བུད་མེད་་་་་་་
ཁྲིམས་རྨོངས་ཤིག་གི་ཁྱོ་གའི་སྐུ་ཚབ་ཏུ་བསྡད་པས། བུད་མེད་དེ་ཟླ་དྲུག་གི་
རིང་བཙོན་དུ་འདུག་དགོས་མོད། གཞུང་རྒྱུད་དྲང་བའི་ར་ལོས་ཁོ་མོའི་དམ་
བཅར་ཡིད་ཆེས་ཏེ། རེ་བས་བརྟས་ལ་བྲེལ་བ་འཚུབ་པོས་ཁོ་རང་གི་བརྩེ་དུང་
གི་ཆེས་མཐའི་གནས་མལ་ལ་སྒུག
སྒྲུང་འབྲིང་འདིའི་བརྗོད་བྱའི་བསྟན་དོན་ནི། རྩོམ་པ་པོས་ར་ལོ་ལྟ་བུའི་
མི་མདོ་མེད་ཅིག་གི་གཤིས་ཀའི་ཁྱད་ཆོས་འབྲི་བཞེངས་བྱས་པ་བརྒྱུད་བོད་་་་་
མིའི་གཤིས་རྒྱུད་སྟེང་གི་ཆེས་ནག་ཕྱོགས་ཀྱི་ཆ་སྟེ། འཚོ་བར་མཐའ་གཅིག་ཏུ་རེ་
སྙེག་མེད་པར་ཆུ་འཁྱག་ཁ་ཡི་རྩམ་སྐྱ་ཇི་བཞིན་འཚོ་བའི་ཁ་རུ་ལུང་མ་བསྟན་་་་
དུ་འཕྱོ་བའི་མདོ་མེད་ཕུགས་མེད་ཀྱི་གཤིས་སྤྱོད་ལ་མཚང་འབྱིན་གཏིང་ཟབ་་་་
མོ་བྱས་པ་དང་། རང་རེའི་མི་རིགས་འདི་དུས་རབས་དང་སྤྱི་ཚོགས་ཀྱི་འཕེལ་
ཕྱོགས་ཇི་འདྲའི་ཛ་དྲག་ལྡན་ནའང་བག་འཁུམས་སུ་གནས་པའི་ཚུལ་ལས་སད་
རྟོག་དང་མདུན་སྐྱོད་ཀྱི་ལམ་ལ་ཞུགས་ཐབས་བྲལ་བའི་གེགས་སུ་སོང་བ་ར་་་་་
སྤྲོད་བྱས་ཤིང་། “ འདས་པའི་ལོ་ངོ་བརྒྱ་ཕྲག་མང་པོའི་ལོ་རྒྱུས་འཕེལ་རིམ་ཁྲོད་
ཆོས་ཆོས་སུ་མ་སོང་ཞིང་འཇིག་རྟེན་འཇིག་རྟེན་དུ་མ་སོང་བའི་ཁག་འགེལ་་་་་
རིང་ལུགས་ཀྱི་ལྟ་སྤྱོད་འཆལ་པོ་ཞིག་བོད་མི་དམངས་ཁྲོད་ནས་དར། འདོད་
ཆུང་ཆོག་ཤེས་དང་འཇིག་རྟེན་ལ་སྙིང་པོ་མེད་པར་འདོད་པའི་ཆོས་པའི་ལྟ་་་་་
སྤྱོད་འགའ་འཇིག་རྟེན་ལེ་ལོ་མཁན་རྣམས་ཀྱིས་དང་ལེན་དང་གཡོ་ཁག་དཀྲི་་་་
ས་བྱས།”《 དེས་ན་བོད་མི་རིགས་དར་རྒྱས་གོང་འཕེལ་དུ་འགྲོ་དགོས་ན། མི་
སུ་དང་སུ་ཡིན་རུང་རང་ཉིད་སྤྱི་ཚོགས་ཀྱི་ཁུར་བོ་ཞིག་ཏུ་མི་འགྱུར་བར་བརྩོན་
དགོས་ལ། དུས་ནམ་ཡིན་ཡང་དུས་རབས་ཀྱི་རྗེས་སུ་མི་ལུས་པར་འཚོ་བ་གསར་
པ་དང་། སྤྱི་ཚོགས་གསར་པ་ཞིག་ལ་སྙེག་དགོས་པའི་རེ་བའང་བསྟན་ཡོད།
རྩོམ་འདི་ལས་གཏམ་རྒྱུད་ཀྱི་བྱུང་རིམ་བལྟོས་བཅས་ཀྱིས་བཏང་སྙོམས་་་་
སུ་བསྐྱུར་ཏེ། མི་སྣའི་གཤིས་ཀ་བཞེངས་བསྐྲུན་བྱ་བ་ཨང་དང་པོར་བཟུང་བས།
- 23 -



རྩོམ་པ་པོས་ཡུལ་ཅན་གྱི་བྱེད་ནུས་ཆེས་ཆེར་སྤྱད་དེ། བྱུང་རིམ་གྱིས་མི་སྣའི་
གཤིས་ཀའི་བཞེངས་སྐྲུན་ལ་ཞབས་འདེགས་དང་། ར་ལོའི་“ མི་ཚེ་” ལས་ཆེས་
མཚོན་སྟོབས་ཡོད་པའི་དུམ་བུ་འགའ་འདེམས་སྒྲུག་གིས་སྤང་བླང་ཆེན་པོ་་་་་་
དང་། ལས་སྣོན་ཆེན་པོས་མི་སྣའི་གཤིས་ཀ་སྤྱི་གཟུགས་སུ་སྒྲུབ་ཡོད། དེར་མ་
ཟད་རྩོམ་འདི་སྤྲོ་གར་གྱི་ཚུལ་དུ་བྲིས་པས་སྤྱིར་སྤྲོ་གར་ཡིན་མོད། འོན་ཀྱང་
འདི་སྤྲོ་གར་ཁོ་ན་ཞིག་མ་ཡིན་པར། སྤྲོ་གར་གྱི་ཚུལ་དུ་བྲིས་པའི་སྐྱོ་གར་ཞིག་
དང༌། སྤྲོ་གར་རང་བཞིན་གྱི་སྐྱོ་གར་གྱི་གཤིས་ཀ་བཞེངས་སྐྲུན་བྱས་པ་ཞིག་
ཡིན་པས། སྐྱོ་སྤྲོ་གཉིས་ཀ་རྩོམ་འདིའི་ནང་ཚད་མཐོན་པོའི་སྒོ་ནས་གཅིག་གྱུར་
བྱས་ཡོད་པ་ཞིག་ཡིན། ལུའུ་ཞུན་གྱིས་གསུངས་པའི་“ སྐྱོ་སྟེ་ཁོའི་སྡུག་བསྔལ་ལ་
སྐྱོ། ཁྲོ་སྟེ་ཁོའི་སྒྱིད་ལུག་ལ་ཁྲོ་” ཞེས་པ་ར་ལོ་དང་ང་ཚོ་ལའང་ཤིན་ཏུ་འཕྲོད་པ་
ཡིན།
གསུམ་པ། ཨ་སྨྱོན་བཀྲ་ཤིས་དོན་གྲུབ་དང་ཁོའི་བརྩམས་སྒྲུང༌།
ཨ་སྨྱོན་བཀྲ་ཤིས་དོན་གྲུབ་( ༡༩༦༧— )ནི་མཚོ་སྔོན་ཞིང་ཆེན་ཁྲི་ཀ་
རྫོང་གི་མི་ཡིན། དུས་རབས་ཉི་ཤུ་པའི་ལོ་རབས་དགུ་བཅུའི་ནང་དཔེ་སྐྲུན་བྱས་
པའི་བརྩམས་སྒྲུང་ཕྱོགས་བསྒྲིགས་《སྟོན་གྱི་རང་སྒྲ་»འགྲེམ་སྤེལ་བྱས་ཚུན། རྒྱ་
ཆེའི་ཀློག་པ་པོ་སྤྱི་དང་སྒོས་སུ་རྩོམ་རིག་ལ་དགའ་བ་དག་གིས་བསྔགས་བརྗོད་་
ཀྱི་མེ་ཏོག་བར་མེད་དུ་སྟོར་བཞིན་མཆིས། །
འདིར་ང་ཚོས་ཨ་སྨྱོན་བཀྲ་ཤིས་དོན་གྲུབ་ཀྱི་«སྟོན་གྱི་རང་སྒྲ་»2) གཙོ་བྱས་
ཏེ་བརྩམས་སྒྲུང་སྤྱིའི་སྒྱུ་རྩལ་མཚོན་ཐབས་དང་བསམ་བློའི་ནང་དོན་གཉིས་ཀྱི་
ཐད་ངོ་སྤྲོད་མདོར་བསྡུས་བྱས་ན།
ཨ་སྨྱོན་བཀྲ་ཤིས་དོན་གྲུབ་ནི་རྒྱ་བོད་གཉིས་ཀ་འདུས་སྡོད་བྱས་ཡོད་པའི་
རོང་མ་འབྲོག་གི་ས་ཆ་ཞིག་ཏུ་སྐྱེས་ཤིང༌། ཁོ་རང་ནར་སོན་པའི་ཁོར་ཡུག་གིས་
ཁོའི་ཡིད་ལ་སྲོལ་རྒྱུན་རིག་གནས་ཀྱི་བག་ཆགས་ཟབ་མོ་ཞིག་བཞག་ཡོད་ལ།
- 24 -



དེང་རབས་ཤེས་རིག་གི་འདུ་ཤེས་ཀྱང་ན་གཞོན་འདིའི་སྙིང་ཁོང་ན་དྲག་ཏུ་་་་་
ཁོལ་ཅིང་མཆིས་ཏེ། ཁོ་རང་དམངས་ཁྲོད་རྩོམ་རིག་གི་རྨ་ཀླུང་དང་ཞིང་གྲོང་གི་
སྲང་ལམ་བརྒྱུད་ནས་མེ་འཁོར་གྱི་ང་རོ་དང་ཁ་པར་གྱི་བགྲོ་གླེང་། འཕྲིན་
གཏོང་འཕྲུལ་ཆས་ཀྱིས་ཡིག་ཆ་སྐྱེལ་བའི་འཇིག་རྟེན་ཞིག་ཏུ་སླེབས། ཁོའི་འཚོ་
བའི་བརྒྱུད་རིམ་ནི་རྩོམ་པ་པོ་ཞིག་ལ་མཚོན་ན་རིན་ཐང་གཞལ་དུ་མེད་པའི་་་་
བང་མཛོད་ཅིག་ཏུ་གྱུར་ཡོད་པ་དང་། ནང་སེམས་ཀྱི་དུང་ཞེན་དང་ཚོར་སྣང་
མོད་པོ་ཞིག་ཁུར་དུ་བཏེགས་ནས་རང་ཉིད་སོང་ཟིན་པའི་ལམ་བུར་ཕྱིར་བལྟ་་་
བྱེད་ཅིང་མཆིས། །
བརྩམས་སྒྲུང་《སྤྱང་ཀི ལུག་རྫི་དང་ཁོའི་ཆུང་མ་»$ ཞེས་པའི་ནང་དུ་
གཏམ་རྒྱུད་འདི་འདྲ་ཞིག་བཤད་ཡོད་དེ། ལུག་རྫི་ཚེ་ལོས་རང་གིས་འཚོ་སྐྱོང་
བྱེད་བཞིན་པའི་ལུག་ཁྱུ་སྲུང་སྐྱོབ་བྱེད་ཆེད་སྤྱང་རྒན་མ་ཞིག་བསད་ཅིང་། ཏག་
ཏག་སྤྱང་རྒན་མ་དེ་ནི་ས་དེའི་གཞི་བདག་ཨ་མྱེས་སྲིན་པོའི་སྒོ་ཁྱི་ཡིན་པ་རེད།
ཡང་གཅིག་བཤད་ན་ཁོས་ནོར་འཁྲུལ་གྱིས་རང་གིས་ཚེ་གང་བོར་རི་དྭགས་་་་་
རྔོན་སའི་ཨ་མྱེས་སྲིན་པོའི་སྒོ་ཁྱི་བསད་པར་བརྟེན། ཨ་མྱེས་སྲིན་པོས་ཀྱང་ཁོའི་
དྲིན་ལན་ལོག་འཇལ་གྱི་སྦྱོར་བ་དེར་རྒོལ་ལན་སློག་ཕྱིར་ཞག་མ་གཅིག་གི་རིང་་
ལ་ཁོའི་ལུག་ཁྱུ་ན་ཤ་བཟན་ཡ་མེད་བཅུ་ཙམ་ཡོད་པ་སྤྱང་ཕྲུག་རྣམས་ལ་གསོད་
དུ་བཅུག །
དོན་ངོ་མར། གཏམ་རྒྱུད་འདི་འདྲ་བ་བོད་ཁུལ་དུ་རླུང་ལྟར་གྲགས་ཤིང་།
གཞི་བདག་གང་ཞིག་ལ་ཕོག་ཐུག་བཏང་བ་ལས་མི་དེ་ལ་ཆག་སྒོ་ག་འདྲ་བྱུང་་་་
ཚུལ་གྱི་གཏམ་རྒྱུད་ནི་བོད་དམངས་ཁྲོད་དུ་ག་ས་ག་ནས་གོ་ཐུབ། གལ་ཏེ་ཁོའི་
བརྩམས་སྒྲུང་ནི་ཚད་འདི་འདྲ་ཞིག་ཏུ་བསྡད་ཡོད་པའི་དབང་དུ་བཏང་ན། དེ་
ནི་བོད་ཀྱི་དམངས་ཁྲོད་རྩོམ་རིག་འཚོལ་སྡུད་བྱས་པ་ཙམ་དུ་ཟད་ལ། དེའང་
ཁྱད་མཚར་གྱི་རྔོན་ལས་ཐེངས་ཤིག་ལས་མ་འདས་པ་ལྟ་བུར་གྱུར་འདུག
ཨ་སྨྱོན་བཀྲ་ཤིས་དོན་གྲུབ་ཀྱི་རྩོམ་རྩལ་ལ་མཁས་པའི་ཆ་དེ། ཁོས་སྒྲུང་ལ་
- 25 -



.
ཁྱད་མཚར་གྱི་ཚོན་མདངས་ཟབ་མོ་ཞིག་བྱུགས་པའི་དུས་མཚུངས་སུ། བསམ་
བཞིན་དུ་ལེགས་འགྲུབ་བྱུང་བའི་ཁུངས་སྣེ་ཞིག་བསྐུངས་ཡོད་ལ། ཁུངས་སྣེ་དེ་
ནི་མི་སྣ་གཉིས་ཀྱིས་གྲུབ་ཡོད་ཅིང་། གཅིག་ནི་ལུག་རྫི་ཚེ་ལོའི་ཆུང་མ་ཁམས་
མཚོ་དང་གཞན་ཞིག་ནི་སློབ་གྲྭ་ཆེན་མོ་བ་འཇིགས་བྱེད་རེད། །
མི་སྣ་འདི་གཉིས་ཀྱི་བཀོད་སྒྲིག་གིས་སྲོལ་རྒྱུན་རིག་གནས་དང་དེང་་་་་་་
རབས་དཔལ་ཡོན་གཉིས་ཀ་ཟུང་འབྲེལ་གང་ལེགས་བྱས་ཡོད་པའི་མཚུངས་སུ་་
ཁ་གཏད་དུ་ལངས་སུའང་བཅུག་ཡོད་ལ། མི་སྣ་འདི་གཉིས་ཀྱི་ནུས་པར་བརྟེན་
ནས་བརྩམས་སྒྲུང་རང་ངོས་ལས་གཏམ་རྒྱུད་ཀྱི་བྱུང་རིམ་ཁྱད་མཚར་བའི་་་་་
དེ་འབུར་དུ་ཐོན་པར་བྱས་འདུག དེ་བས་ང་ཚོས་ནམ་ཡང་བརྩམས་སྒྲུང་ལས་
གཏམ་རྒྱུད་ཀྱི་བྱུང་རིམ་ལ་སྣང་ཆུང་བྱེད་མི་འོས་ཏེ། རྒྱུ་མཚན་ནི་གཏམ་རྒྱུད་
དེ་དག་དམངས་ཁྲོད་ཁོ་ནར་བྱུང་བ་ལས་རྟོག་འཆར་དང་རྟོག་བཟོ་བྱས་པ་་་་་
གཏན་ནས་མིན། ཁོ་བོའི་ལྟ་ཚུལ་ལ་ཨ་སྨྱོན་བཀྲ་ཤིས་དོན་གྲུབ་ཀྱིས་དེང་རབས་
བརྩམས་སྒྲུང་གསར་རྩོམ་ཐབས་ཤེས་དང་བོད་དམངས་ཁྲོད་ཀྱི་གཏམ་རྒྱུད་་་་་་
གཉིས་སྦྲེལ་ཐག་གཅིག་ལ་བརྒྱུས་པ་དེ་ནི་གསར་རྙེད་ཅིག་རེད་འདོད།
༡, སྒྱུ་རྩལ་མཚོན་ཐབས་ཀྱི་ཐད་ཚིག་སྦྱོར་མཛེས་ཤིང་མཚོན་ཐབས་་་་་་་
གསར་པ་བསྟེན་པ། །
རྩོམ་ཡིག་གང་འདྲ་ཞིག་ཡིན་ཡང་། ལེགས་གྲུབ་བྱུང་ཡོད་མེད་ཀྱི་ཚད་དེ་
ཐོག་མར་ཡི་གེར་དག་ཆ་ཡོད་མེད་དང་ཚིག་གི་སྦྱོར་བ་མཛེས་མི་མཛེས་ཀྱི་སྟེང་
ནས་གཞལ་དགོས་ཏེ། ཨ་སྨྱོན་བཀྲ་ཤིས་དོན་གྲུབ་སོང་ཟིན་པའི་རྩོམ་རིག་
གསར་རྩོམ་གྱི་བཤུལ་ལམ་ལ་བལྟས་ཚེ། ཁོས་ཐེངས་དང་པོར་དུས་དེབ་ཏུ་སྤེལ་
བ་ནི་བརྩམས་སྒྲུང་མ་ཡིན་པར་ཚིགས་བཅད་སྙན་ངག་རེད། བོད་ཀྱི་ཚིགས་
བཅད་སྙན་ངག་ལེགས་པོ་ཞིག་འབྲི་དགོས་ཚེ་སྨྱུག་རྩལ་ངེས་ཅན་ཞིག་ཡོད་་་་་་
དགོས་པ་ནི་མ་མཐའི་རྨང་གཞི་ཡིན། ཨ་སྨྱོན་བཀྲ་ཤིས་དོན་གྲུབ་ལ་དེའི་ཕྱོགས་
ནས་ཆ་རྐྱེན་གང་ཡག་ཅིག་འཛོམས་ཡོད་པར་བརྟེན། སྙན་ངག་གསར་རྩོམ་གྱི་
- 26 -



ལྡུམ་རའི་ཁྲོད་དུའང་ཀུན་གྱི་མིག་ལ་མཛེས་པའི་སྙན་རྩོམ་གྱི་མེ་ཏོག་ཚོམ་བུར་་
བྱས་ཏེ་གསོ་སྐྱོང་བྱས་ཡོད་པ་དང་། ཕྱིས་སུ་བརྩམས་སྒྲུང་ལ་མོས་པ་ཇེ་ཆེར་
སོང་བ་དང་བསྟུན་ནས། མང་ཚོགས་ཀྱི་སྐད་ཆར་མཐུན་ཞིང་སྙན་ངག་གི་ཁྱད་
ཆོས་འབུར་དུ་ཐོན་པའི་ཚིག་གི་སྦྱོར་བར་བརྟེན་ནས་བརྩམས་སྒྲུང་གསར་རྩོམ་
བྱས་པས་ན། ཀློག་བདེ་ཞིང་སྡེབ་ལེགས་པ། སྤུས་དག་ཅིང་སྙན་ཆ་ལྡན་པས་
ཐུན་མིན་གྱི་དབྱངས་འགྲོས་ཤིག་རྒྱུད་སྐུད་ཕྲ་མོར་རང་ཆས་སུ་ཡོད་པ་ལྟ་བུའི་་
ཁྱད་ཆོས་བརྩམས་སྒྲུང་«ཚེ་སྲོག་གི་འབོད་པ་»79 བཀླགས་ན་ལྕེ་ཐོག་གི་བུ་་་་་
རམ་ལྟར་ཡང་བསྐོར་བསྐྱར་བསྐོར་དུ་མྱོང་རྒྱུ་ཡོད་པ་དང་། རྩོམ་པ་པོས་ཐོག་
མཐའ་བར་གསུམ་དུ་གང་ཟག་གཉིས་པའི་ངག་སྒོ་བཀོལ་ནས་གསར་རྩོམ་བྱས་
པས་ན། བརྗོད་དོན་གསལ་བའི་ཚིག་རྐང་རེ་རེ་བཀོད་སྒྲིག་འཚམས་པའི་བྱུང་
རིམ་རེ་རེའི་འཕེལ་འགྲོས་དང་བསྟུན་ནས་ལུ་གུ་རྒྱུད་ལྟར་སྤེལ་པའི་ཚུལ་ནི་ཧ་་་
ཅང་མངོན་གསལ་དོད་པོ་ཞིག་གོ།
ཨ་སྨྱོན་བཀྲ་ཤིས་དོན་གྲུབ་ཀྱིས་ནམ་རྒྱུན་མི་རིགས་གཞན་གྱི་མཚོན་་་་་་་
ཐབས་གསར་པ་སྡུད་ལེན་བྱས་ཁར། བོད་མི་རིགས་ཀྱི་སྲོལ་རྒྱུན་རྩོམ་རིག་ལ་
གདེང་འཇོག་ཚད་མཐོན་པོ་གནང་བར་བརྟེན། དེ་དག་ལས་བརྩམས་སྒྲུང་«མི་
རྐྱང་གཅོད་པ་»3) ནི་སེམས་ཁམས་དངོས་ཡོད་རིང་ལུགས་ཀྱི་མཚོན་ཐབས་་་་
བཀོལ་ནས་བྲིས་ཡོད་དེ། གྲུབ་མཐའ་འདི་འཛིན་མཁན་གྱི་རྩོམ་པ་པོ་རྣམས་
ཀྱིས་གཙོ་བོ་མི་སྣ་གང་ཞིག་གི་ནང་སེམས་ཀྱི་འགལ་བར་དོན་དངོས་དང་་་་་་་་
མཐུན་པའི་ཞིབ་དཔྱོད་གཏོང་བའམ། ཡང་ན་འགལ་བ་ལྟག་སྤྲོད་དུ་གྱུར་པའི་
དོན་གཅིག་གམ་དུ་མ་དམིགས་སུ་བཟུང་སྟེ། རྒྱ་ཇེ་ཆེ་དང་གཏིང་ཇེ་ཟབ་ཏུ་
ཞིབ་འབྲི་བྱེད་པ་ཞིག་ཡིན་ལ། བརྩམས་སྒྲུང་འདིར་མཚོན་ན་ཡང་ནགས་སྲུང་
ཕུལ་བྱུང་ཅན་མི་རྐྱང་གཅོད་པས་མཚན་མོར་ཤིང་སྡོང་བརྐུ་རུ་འོངས་ཏེ་བྲག་་་
ཁ་ནས་ལྷུང་བའི་ཕ་གསོད་ཀྱི་ལག་དམར་མི་ལྡོམ་སེང་ངོ་ལག་ལ་ཆུད་སྐབས།
སྐྱོབ་བམ་མི་སྐྱོབ་ཀྱི་ཆ་ལ་ནང་སེམས་སུ་འགལ་བ་སྣ་ཚོགས་བྱུང་བ་སྟེ། སྒོག་
- 27 -



པའི་ཕྱི་ཤུན་རེ་རེ་བཞིན་བ ཤུ་བའི་ཚུལ་གྱིས་མི་སྣའི་སྣང་བརྙན་ཞིབ་འབྲི་་་་་་
མཛད་ནས། མི་རྐྱང་གཅོད་པའི་བསམ་པའི་འཇིག་རྟེན་བརྒྱུད་ནས་ཁོའི་སྣང་
བརྙན་དེ་གསོན་ཉམས་ལྡན་པའི་སྒོ་ནས་བཞེངས་འདུག འདིར་རྩོམ་པ་པོས་
གཙོ་བོ་ཐུན་མོང་མ་ཡིན་པའི་ཁོར་ཡུག་ནང་དུ་ཐུན་མོང་མ་ཡིན་པའི་མི་སྣ་་་་་་
གང་གི་བསམ་བློའི་འགྱུར་ལྡོག་ཞིབ་འབྲི་བྱེད་པ་ལས། བརྩམས་སྒྲུང་གི་བྱུང་
རིམ་དང་མི་སྣའི་ཕྱི་ལུས་ཀྱི་རྣམ་པ་བཅས་ལ་སྣང་འཇོག་ཆེར་མི་བྱེད་པར། དེ་
ལས་ལྡོག་སྟེ་མི་སྣའི་བསམ་བློའི་འགྱུར་ལྡོག་དང་ནང་སེམས་ཀྱི་ཁེར་ལབ་ཞིབ་་་
འབྲི་བྱས་ནས་རྩོམ་པ་པོའི་འཚོ་བའི་ལྟ་ཚུལ་དེ་སྟོན་བཞིན་ཡོད། གོང་གསལ་
དང་བསྡུར་ཚེ་སྒྲུང་འབྲིང་《སྟོན་གྱི་རང་སྒྲ་»ནི་འཕྲིན་ཡིག་ལུས་ཅན་གྱི་་་་་་་་་
བརྩམས་སྒྲུང་ཡིན་པ་ཤེས་སླ་སྟེ། བརྩམས་སྒྲུང་ཧྲིལ་པོ་སྐྱེ་ཁུངས་དང་རང་
གཤིས། ལས་གནས་མི་འདྲ་བའི་སློབ་གྲྭ་ཆེན་མོ་བ་བཞིས་ཕན་ཚུན་ཡི་གེ་བསྐུར་
བ་བརྒྱུད་ནས་ལོ་རབས་དགུ་བཅུ་པའི་བོད་ཁུལ་གྱི་འཚོ་བ་དེ་གསོན་ཉམས་་་་་
ལྡན་པའི་སྒོ་ནས་ཞིབ་འབྲི་བྱས་ཡོད་པས། ཕུན་སུམ་ཚོགས་པའི་སྤྱི་ཚོགས་ཀྱི་
ཀུན་མཐོང་མེ་ལོང་ཞིག་ཏུ་གྲུབ་འདུག བརྩམས་སྒྲུང་འདིར་མཚོན་ན་གཏམ་
རྒྱུད་ཀྱི་བྱུང་རིམ་རྙོག་འཛིང་ཅན་དང་མི་སྣའི་སྣང་བརྙན་གསོན་ཉམས་ཅན།
ད་དུང་མི་སྣ་གཙོ་བོ་རེ་རེའི་གཤིས་ཀ་འབུར་དུ་ཐོན་པའི་ཐད་ཞན་ཆ་དང་མི་་་
འདང་ས་ཅུང་ཙམ་ཡོད་ཀྱང་། འབྲི་ཐབས་ནི་བོད་ཀྱི་དེང་རབས་རྩོམ་རིག་གི་
ཁྱབ་ཁོངས་སུ་བྱུང་མ་མྱོང་བས་ན། འཕྲིན་ཡིག་ལུས་ཅན་གྱི་བརྩམས་སྒྲུང་
གསར་བྱུང་དང་འཕེལ་རྒྱས་འབྱུང་བའི་ཐད་ཤུགས་རྐྱེན་ཆེན་པོ་ཐེབས་པར་་་་་
གདོན་མི་ཟའོ། །
༢, མི་སྣ་དག་གི་འདུ་ཤེས་རྙིང་པ་ལས་མཐར་ཏེ་གསར་པ་དང་སྔོན་ཐོན་
ལ་ཕྱོགས་པའི་བསམ་བློ་མངོན་པ།
ཨ་སྨྱོན་བཀྲ་ཤིས་དོན་གྲུབ་ཀྱི་བརྩམས་སྒྲུང་ཕལ་ཆེ་བ་ནི་འདས་ཟིན་པའི་
གཏམ་རྒྱུད་རྙིང་པའི་འདམ་རྫབ་ཏུ་ཟུག་མེད་པར། ཁོའི་སྨྱུག་རྩེ་ལས་རང་
- 28 -



འབབ་ཀྱི་ཚུལ་དུ་བཞུར་འོངས་པ་ནི་བོད་ཀྱི་དེང་རབས་འཚོ་བའི་ནང་གི་མི་་་་
གསར་དོན་གསར་རེད། དེ་བས་མི་སྣ་གསར་པ་དེ་དག་གིས་བསམ་བློ་གསར་པ་
མཚོན་བཞིན་ཡོད་པ་དཔེར་ན་《འཕོ་འགྱུར་>>3] ནང་གི་ཚ་བོ་སྟག་ཕྲུག་དང་།
«གངས་ལྗོངས། རྣམ་ཤེས་ཀྱི་འཇིག་རྟེན་>»32 ཁྲོད་ཀྱི་བུ་མོ་ཚེ་སྒྲོན། 《གཡུལ་
བཅག་པའི་གཏམ་རྒྱུད་》3) ནང་གི་བུ་ཡི་དམ་སོགས་མང་ཡང་། རེ་རེ་གླེང་ན་
མང་བར་དོགས་པས་འདིར་བསམ་བློ་གསར་པ་གསར་རྐྱང་མཚོན་པའི་སྒྲུང་་་་་
འབྲིང་《སྟོན་གྱི་རང་སྒྲ་»ལས་ཅུང་ཟད་སྤྲོས་ན།
དེ་ཡང་«སྟོན་གྱི་རང་སྒྲ་»ནི་ཨ་སྨྱོན་བཀྲ་ཤིས་དོན་གྲུབ་ཀྱི་བརྩམས་སྒྲུང་
ཕྱོགས་བསྒྲིགས་ནང་གི་ཡིག་འབྲུ་ཆེས་མང་ཞིང་ལྡེབས་གྲངས་ཆེས་མང་བའི་་་་
གྲས་ཤིག་ཡིན་ཏེ། བརྩམས་སྒྲུང་འདིའི་ནང་དུ་རྩོམ་པ་པོས་སྐྱེས་ཁུངས་དང་
ལས་ཁུངས། རང་གཤིས་དང་ངང་རྒྱུད། ལས་ཀ་དང་ལས་དབང་མི་འདྲ་བའི་
སློབ་གྲྭ་ཆེན་མོ་བ་བཞིའི་བསམ་བློའི་བཀོད་པ་མངོན་པར་མཚོན་ཡོད། དེ་དག་
ལས་ཀུན་མཁྱེན་འཇིགས་མེད་ནི་མཐིང་སྨུག་སྦྲ་ཡི་ནང་དུ་ནར་སོན་པའི་་་་་་་
འབྲོག་པ་དཀྱུས་མ་ཞིག་གི་བུ་ཡིན་ཞིང་། སློབ་གྲྭ་ཆེན་མོའི་ཡོའན་ཀྲང་གི་སྲས་
མོ་དང་བརྩེ་དུང་གི་འབྲེལ་བ་ཡོད་པས་《གེ་སར་》ཞིབ་འཇུག་ཁང་དུ་སྡོད་་་་་
ཐུབ་པ་བྱུང་། རང་གི་ཐོས་རྒྱ་དང་ཤེས་རྒྱ་ཇེ་ཆེར་གཏོང་སླད་དབྱིན་ཡིག་མུ་
མཐུད་དུ་སྦྱོང་བཞིན་ཡོད་པར་མ་ཟད། ཟི་ལིང་གི་“ མི་རྐྱང་ཚོགས་པ” ཡི་གྲས་
སུ་ཞུགས་ཏེ་མཁར་གྲོང་དུ་ནར་སོན་པའི་བོད་རིགས་ལས་བྱེད་པའི་བུ་བུ་མོར་་
མི་རིགས་སློབ་གསོ་མྱོང་བར་བྱེད་ཆེད། ལས་ཞོར་གྱི་དུས་ཚོད་བེད་སྤྱོད་གནང་
སྟེ་སློབ་ཆུང་གསར་པ་ཞིག་སྒྲིག་འཛུགས་ཀྱི་དོན་དུ་འབད་པ་ལྷུར་ལེན་བྱེད་་་་་
བཞིན་ཡོད། ཨ་ལགས་འཇམ་དབྱངས་ནི་ཆུང་དུས་ནས་དྭ་ཕྲུག་ཏུ་ལུས་པར་
བརྟེན། ཨ་ཁུ་མཆོག་གི་གཟིགས་སྐྱོང་འོག་སློབ་གྲྭ་ཆེན་མོའི་སྒོ་ཐེམ་བརྒྱུད་ཐུབ་
པ་བྱུང་བ་ཞིག་སྟེ། ཆུང་མ་བུ་ཕྲུག་གིས་དམ་དུ་བཅིངས་པའི་ཁར་ལས་བགོས་
ཀྱང་བསམ་ཐོག་ཏུ་མ་ཡོང་མོད། རྒྱ་བོད་ཡིག་སྒྱུར་གྱི་ལས་ལ་མཁས་པར་མ་
- 29 -



ཟད། ཞི་དུལ་བག་ཡོད་ཅན་ཞིག་ཡིན་པས་ཀུན་གྱིས་བློར་འབབ་པ་ཞིག་གོ །སྤྱི་
ཚོགས་འཚོ་བར་ཟབ་ཞུགས་བྱས་པ་དང་སྒོས་སུ་ཁུལ་ཆོས་ལུགས་ཅུས་ནང་དུ་་་
ལས་སྤོར་བྱས་པ་ནས་བཟུང་། བསམ་བློ་ལ་གནམ་ས་བླ་འོག་བསྒྱུར་པ་འདྲ་
བའི་འཕོ་འགྱུར་བྱུང་སྟེ་“ སྟོན་པ་ཡ་སངས་རྒྱས། ང་ཚོ་མི་རིགས་འདིས་མི་
རབས་ནས་མི་རབས་སུ་ཁྱེད་ཉིད་སྐྱབས་ཀྱི་དམ་པར་བརྩིས་ཏེ། བསྟན་པ་རིན་
པོ་ཆེ་སྲིད་མཐར་སྐྱོང་བའི་ཆེད་དུ་རང་གི་གཅེས་པའི་སྲོག་ཀྱང་ཕངས་མེད་དུ་་
འབུལ་བར་བྱེད་ན། ང་ཚོ་མི་རིགས་འདི་དང་འདིའི་སྒོ་ཟོག་ལ་ཁ་བའི་འདབ་
མ་ཙམ་གྱིས་གནོད་སྐྱོན་ཆེན་པོ་ཐེབས་ཀྱང་། ཁྱེད་སྐུ་མི་མངོན་དབྱིངས་སུ་
བཞུགས་ནས་སྙིང་རྗེའི་འོད་ཞགས་ད་དུང་མི་སྐྱོང་བ་ཅི་ཡིན་ནམ། བླ་མ་ཡ་
སྤྲུལ་སྐུ། ང་ཚོ་མི་རིགས་འདིས་ཕ་རིང་ནས་བུ་རིང་བར་ཁྱེད་ཀྱི་སྤྲུལ་བའམ་
ཡང་སྤྲུལ་མགོན་གྱི་དང་པོར་བཞག་སྟེ། མཆོག་སྐུ་ཟླ་བ་སྔར་ལས་རྒྱས་ཆེད་རང་
ལ་མཁོ་དགུའི་རིན་ཆེན་མ་ལུས་ཟོལ་མེད་དུ་འབུལ་བར་བྱེད་ན། ང་ཚོ་མི་
རིགས་འདི་དང་འདིའི་སྒོ་ཟོག་གིས་ཤི་གསོན་གཉིས་ཀྱི་སྦྲེལ་མཚམས་སུ་མཐའ་
མཇུག་གི་འཕག་འཚག་བརྒྱབ་འདུག་ཀྱང་། ཁྱེད་ཉིད་བླ་བྲང་གི་ཡང་ཕུག་ཏུ་
བཞུགས་ནས་མིག་མདུན་གྱི་ཐམས་ཅད་སྙིང་རྗེའི་ཡུལ་དུ་མི་དགོངས་པ་གང་་་་
གི་ཕྱིར།” ཞེས་པ་ལྟ་བུའི་དྲི་བ་བཏོན་འདུག་པ་དང་། མྱང་ཚ་ཆོས་སྒྲོན་ནི་
རྫོང་མཁར་དུ་ཡོད་པའི་ལས་བྱེད་པའི་ཁྱིམ་ཚང་ཞིག་གི་བུ་སྐལ་མ་ཡིན་ཞིང་།
དུས་རབས་གསར་པའི་བོད་རིགས་བུད་མེད་རྣམས་ཀྱི་འཐུས་ཚབ་དུའང་་་་་་་
བགྲང་ཆོག བསིལ་ལྡན་བོད་ཀྱི་མི་རབས་རྗེས་མ་རྣམས་གསོ་སྐྱོང་བྱ་སླད། མོས་
བསམ་བཞིན་དུ་དགེ་རྒན་གྱི་བྱ་བ་བདམས་ནས་རང་གི་ཕ་ཡུལ་དུ་ལོག་སྟེ་རྒྱུན་
ལྡན་གྱི་སློབ་ཁྲིད་བྱ་བའི་ཞོར་དུ། རང་གིས་རྩོམ་ཡིག་འབྲི་བའམ་ཡང་ན་དགེ་
གྲོགས་དང་སློབ་མ་རྣམས་ལ་རྩོམ་སྐུལ་བྱས་ཏེ་བསམ་བློ་གསར་པའི་སྐོར་དྲིལ་་་
སྒྲོག་བྱེད་བཞིན་པ་དང༌། སྤྲེལ་རྒན་བློ་བཟང་ནི་མཁྱེན་རྒྱ་ཡངས་པའི་རྫོང་
དཔོན་ཞིག་གི་བུ་སྟེ། ཆུང་དུས་ནས་མ་རབས་པྲ་ཚགས་ཀྱི་ལས་ལ་གོམས་ན་
- 30 -



ཡང་རིག་པ་རྒོད་པས་རྒྱ་ཡིག་གི་ཆུ་ཚད་ཧ་ཅང་མཐོ་ལ། ཨ་ཕའི་མངགས་
བཀོད་ལྟར་ཕྱོགས་ཡོངས་ནས་ཆ་རྐྱེན་ཞན་པའི་ཡུལ་ཚོ་ཞིག་ཏུ་ཕྱིན་པ་ནས་་་་་
རིམ་བཞིན་བསམ་བློ་ལ་འགྱུར་ལྡོག་བྱུང་སྟེ། འབྲོག་པ་མང་ཚོགས་དབུལ་ཐར་
ཕྱུག་སྒྱུར་གྱི་ལམ་དུ་འཁྲིད་ཆེད་ཁེ་ལས་བཟོ་གྲྭ་འཛུགས་པར་ནུས་ཤུགས་ཡོད་་་
དགུ་འདོན་བཞིན་པ་བཅས་ལགས་སོ། །བརྩམས་སྒྲུང་ནང་གི་མི་སྣ་འདི་བཞི་
བོའི་འཚོ་བའི་བརྒྱུད་རིམ་མི་འདྲ་བའང་། ཁོ་ཚོས་བོད་རིགས་མི་དམངས་ཀྱི་
མདུན་ལམ་འཚོལ་བའི་བསམ་བློ་གསར་པ་ནི་ཆུ་བརྒྱ་ཟམ་འདུས་ཀྱི་ཚུལ་དུ་་་་་
སྣང་བ་སྟེ། སློབ་གསོ་ཡི་སྤུས་ཚད་ཇི་ལྟར་མཐོར་འདེགས་གཏོང་བ་དང་། ཚན་
རིག་དང་མཐུན་པའི་རིག་གནས་གསར་པ་ཇི་ལྟར་ནང་འདྲེན་བྱེད་པ། ཐབས་
སྣ་ཚོགས་ལ་བརྟེན་ནས་དཔལ་འབྱོར་གྱི་སྒོ་གླེགས་ཇི་ལྟར་ཕྱེ་བ། ད་དུང་བོད་
མིའི་ནང་ཁུལ་གྱི་མཐུན་སྒྲིལ་ཇི་ལྟར་དམ་འཛིན་བྱེད་པ་དང་། དམངས་ཡོངས་
ཀྱི་སྤུས་ཀ་ཇེ་མཐོར་བཏང་ནས་རྗེས་ལུས་ཀྱི་ཞྭ་མོ་ཇི་ལྟར་གཡུགས་པར་འབོད་
སྐུལ་བཏང་ཡོད་པས། མི་ལ་སློབ་གསོ་དང་ཡར་སྐུལ་གྱི་ནུས་པ་ཆེས་ཆེར་ཐོན་
འདུག་གོ །
ཨ་སྨྱོན་བཀྲ་ཤིས་དོན་གྲུབ་ཀྱི་བརྩམས་སྒྲུང་ནང་དུ་འདུ་ཤེས་གསར་རྙིང་་
པར་གྱི་འགལ་བ་མཚོན་པ་ཅན་གྱིས་ཚད་ངེས་ཅན་ཞིག་ཟིན་ཡོད་དེ། དཔེར་ན་
«གཅེས་ཕྲུག་གི་ཆེད་དུ་»དང་«བཙོན་མ་ཞིག་གི་སྙིང་གཏམ»། «གཡུལ་
བཅག་པའི་གཏམ་རྒྱུད»། «དྲིན་ཆེན་མ»། «སེམས་ནད»། «ཚེ་སྲོག་གི་
འབོད་པ»། «འཕོ་འགྱུར»། «ང་དང་སྒྲོལ་མ་རྣམ་གསུམ་གྱི་གཏམ་རྒྱུད་»
སོགས་ཡོད་པ་རེད། འདི་ནི་བོད་ཀྱི་དེང་རབས་སྤྱི་ཚོགས་དང་འབྲེལ་བ་དམ་
ཟབ་ཡོད་པ་སྟེ། འགལ་བའི་གཞི་རྩ་ཕར་དེད་ན་སྲོལ་རྒྱུན་གྱི་འཚོ་བར་ཞེན་
ཆགས་ཆེ་བའི་རྒན་རབས་པ་དང་དེང་རབས་འཚོ་བའི་འདུ་ཤེས་དྲག་པའི་་་་་་
གཞོན་རབས་པའི་བར་གྱི་བསམ་བློའི་འཐབ་རྩོད་ཅིག་རེད། དེ་ཡང་སྤྱི་ཚོགས་
འཚོ་བ་ནི་འགྱུར་བའམ་འཕེལ་བའི་རྣམ་པ་ཅན་ཞིག་ཡིན་པས་ན། རྙིང་པ་མ་
31 -



དོར་ཚེ་གསར་པ་མི་འབྱུང་ལ། གསར་པ་མ་བྱུང་ཚེ་འཕེལ་རྒྱས་ཟེར་བའང་ཡོད་
མི་སྲིད་པས། རང་རེ་མི་རིགས་གནས་ཡུལ་འདི་སྟོབས་འབྱོར་མངའ་ཐང་ལྡན་
པ་ཞིག་ཏུ་ཡོང་བའི་རེ་སྨོན་ཆེ་བའི་རྩོམ་པ་པོ་རྣམས་ལ་མཚོན་ན། དུས་ནམ་
ཡང་དུས་རབས་ཀྱི་སྔོན་དུ་སྐྱོད་བཞིན་པ་ལགས་པས། ཁོ་ཚོའི་བརྩམས་ཆོས་
ནང་དུ་བརྗོད་བྱ་འདི་རིགས་མང་དུ་འབྱུང་བ་ནི་དུས་ཀྱི་བུ་མོས་བྱིན་པའི་བགོ་
སྐལ་ཅི་ལ་མིན།
གོང་དུ་གླེང་ཟིན་པའི་བརྩམས་སྒྲུང་ཀུན་ལས་ཀྱང་«ང་དང་སྒྲོལ་མ་རྣམ་་
གསུམ་གྱི་གཏམ་རྒྱུད་》ནི་ཡིད་འགུགས་ཀྱི་ནུས་པ་ཆེ་ཞིང་སློབ་གསོའི་རིན་་་་་
ཐང་ངེས་ཅན་ལྡན་ལ། འདུ་ཤེས་གསར་རྙིང་པར་གྱི་འགལ་བ་ཐབས་མཁས་
ཀྱིས་མཚོན་པར་བྱེད་པའི་བརྩམས་སྒྲུང་ཞིག་སྟེ། བརྩམས་སྒྲུང་ཧྲིལ་པོ་འབོད་
མིང་དང་པོ་“ ང་” དང་སྒྲོལ་མ་གསུམ་བར་འབྲེལ་བ་ཡོད་ལ་འབྲས་བུ་མེད་་་་་
པའི་བརྩེ་དུང་གི་སྐྱོ་གར་ལ་བརྟེན་ནས། ཐབས་མཁས་ཀྱིས་བོད་ཀྱི་སྤྱི་ཚོགས་སུ་
རྒྱུན་མར་འཕྲད་པའི་འདུ་ཤེས་རྙིང་པ་གསུམ་ལ་བརྩམས་སྒྲུང་གཅིག་གི་ནང་་་་
དུ་དགག་རྒྱག་མཛད་ཡོད་པར་མ་ཟད། “ ངས་” འཚོ་བ་གསར་པར་རེ་སྙེག་ཇི་
ལྟར་བྱེད་པ་དང་། སྲོལ་རྒྱུན་གྱི་འཚོ་བའི་གཟེབ་དྲའི་ནང་ཇི་ལྟར་འཕག་འཚག་
རྒྱག་བཞིན་པའི་སྤོབས་སེམས་ཀྱང་མངོན་པར་མཚོན་ཡོད་དོ། །
བཞི་པ། རང་སྒྲ་དང་ཁོའི་བརྩམས་སྒྲུང་།
རང་སྒྲ་( ༡༩༦༤)ནི་མདོ་སྨད་ཐུང་ཏེ་རྫོང་ཁོངས་ཀྱི་མི་ཡིན། མིང་
དངོས་ལ་ཚེ་རྒྱལ་ཟེར། ང་ཚོ་འཚོ་ཞིང་གནས་པའི་ཡུལ་གྲུ་འདི་ལ་གངས་དཀར་
པོ་ཤེལ་གྱི་མཆོད་རྟེན་འདྲ་བ་གངས་དཀར་ཏི་སེ་དང་། འབྲོག་ལ་ཕྱི་གངས། ཙ་
རི་ཏྲ། ཇོ་མོ་གངས་དཀར། རོང་ཆེན་ཁ་བ་དཀར་པོ། ཨ་ཆེན་གངས། རྨ་རྒྱལ་
སྦོམ་ར་སོགས་ཀྱིས་བསྐོར་བས་གངས་རི་ར་བས་བསྐོར་བའི་ཡུལ་ལྗོངས་ཞེས་་་་
ཐོགས་པ་དང་། དུས་ཚིགས་བཞི་བོར་རབ་དཀར་ཁ་བའི་མདངས་མི་འགྱུར་
- 32 -



བའི་གངས་རིའི་འདབས་སུ་འཚོ་བའི་མི་རིགས་འདི་ལ་ཤ་ཟ་གདོང་དམར་་་་་
བོད་དམ་བྱང་ཕྱོགས་ཁ་བ་ཅན་གྱི་མི་ཞེས་རྗོད་ཀྱིན་འདུག མི་རིགས་འདི་ལ་དེ་
ལྟ་བུའི་མིང་ཞིག་ཐོགས་པ་དེ་རང་ཉིད་གནས་པའི་ས་ཆའི་ཁྱད་ཆོས་ལ་རག་་་་
ལས་པ་སྨོས་མི་དགོས་ཀྱང་། དེ་ལ་རབ་དཀར་ཁ་བ་ལས་ལྷག་པའི་སེམས་
ཁམས་ཡག་པོ་ཞིག་དང༌། ངང་རྒྱུད་གྱོང་བའི་སྐྱེ་བོ་མ་རུངས་པ་འདུལ་བའི་
མཐུ་སྟོབས་དང་དཔའ་ངར་ཡོད་པ་ལ་འབྲེལ་བ་གཏན་ནས་མེད་པ་ཞིག་ཀྱང་་་་
མ་ཡིན།
རྩོམ་རིག་ནི་སྐད་ཆར་བརྟེན་ནས་སྒྱུ་རྩལ་སྣང་བརྙན་བཞེངས་སྐྲུན་བྱེད་་་
པའི་སྒྱུ་རྩལ་ཞིག་ཡིན་ན། ང་ཚོའི་སྒྱུ་རྩལ་གྱི་མ་ལག་འགྲུབ་བྱེད་ནི་གངས་
འདབས་ཀྱི་མི་སྣའི་གཟུགས་བརྙན་འདིའི་སྟེང་དུ་འཇོག་དགོས་ཤིང་། བརྩམས་
སྒྲུང་གི་བྱུང་རིམ་ནི་དབྱིན་ཇིའི་བརྩམས་སྒྲུང་གི་གཞུང་ལུགས་སྨྲ་བ་ཧྥུ་སི་ཐིས་་་
གསུངས་པ་ལྟར་རྒྱུ་འབྲས་ཀྱི་འབྲེལ་བའི་སྟེང་དུ་འཇོག་དགོས་ན། དེ་ལྟ་བུའི་རྒྱུ་
དང་འབྲས་བུ་ཡང་གངས་འདབས་ཀྱི་གཏམ་རྒྱུད་ནང་གནས་པ་དང་། ང་ཚོ་
ཀློག་པ་པོ་རྣམས་ཀྱིས་བརྩེ་དུང་གི་ངར་མ་ཡལ་བར་བཙལ་ན་མི་རྙེད་པ་ག་ལ་་་
སྲིད་དེ། “ སྨྱུག་རྩེ་ནས་ཁྲག་དང་མཆི་མ་འཛར་བའི་”3) བརྩེ་དུང་གི་ཟེགས་མ་
ཡང་གནས་དེར་སྟོར་ཡོད་པ་དང༌། རྩོམ་པ་པོའི་ལྷད་མེད་པའི་བསམ་བློ་དང་
ཕུགས་བསམ་ཡང་དེ་ལས་ལྷང་ལ་འབུད་སྲིད་པས་“ སྤྱིར་བཏང་དུ་རླབས་ཆེན་
གྱི་རྩོམ་པ་པོ་རྣམས་ནི་བསམ་བློ་བ་ཡིན་པ་དང༌། ཕུལ་དུ་བྱུང་བའི་བརྩམས་
ཆོས་ནི་སྒྱུ་རྩལ་གསར་གཏོད་ཙམ་དུ་མ་ཟད། གཅིག་ནས་སྒྱུ་རྩལ་གསར་རྙེད་
དང་། གཉིས་ནས་འཚོ་བ་གསར་རྙེད། གསུམ་ནས་རང་ཉིད་གསར་སྙེད་ཀྱང་
ཡིན།” ཞེས་པ་ནི་དངོས་འབྲེལ་དོན་དངོས་དང་མཐུན་པ་ཞིག་རེད།།
རང་སྒྲའི་བརྩམས་སྒྲུང་ཕྱོགས་བསྒྲིགས་《གངས་འདབས་ཀྱི་གཏམ་་་་་་་
རྒྱུད་»8) ལ་ཁྱོན་བསྡོམས་བརྩམས་སྒྲུང་ཐུང་འབྲིང་བཅུ་ཕྲག་ཙམ་བསྡུས་ཡོད་་
ལ། དེ་དག་གིས་གངས་རིའི་འདབས་ཀྱི་མི་རིགས་འདིའི་ཆབ་སྲིད་དང་། དཔལ་
- 33 -



འབྱོར། རིག་གནས། འདུ་ཤེས་འཛིན་སྟངས། ཕོ་མོའི་བརྩེ་དུང༌། མི་རིགས་
འདིའི་དམིགས་བསལ་གྱི་ཁྱད་ཆོས་ཏེ། དྲང་ལྡོག་གི་ཨུ་ཚུགས། འཚོ་བའི་འགལ་
ཟླ་བཅས་མཚོན་འདུག་ཅིང་། གཏམ་རྒྱུད་དེ་དག་གི་ཕུགས་སུ་རྩོམ་པ་པོས་རང་
རེའི་སྤྱི་ཚོགས་ལ་བཅངས་པའི་བསམ་བློ་སྦས་འདུག་པ་དང་། རང་རེའི་མི་
རིགས་འདི་ལོ་ངོ་སྟོང་ཕྲག་མང་པོའི་རིང་ལ་ཁེར་རྐྱང་དང་བསྐྱར་བཟླས།
དབུལ་ཕོངས་ཀྱི་འཚོ་བའི་ཁྲོད་དུ་གནས་པས་དེ་ལས་མགྱོགས་མྱུར་དུ་འབྲལ་་་
བའི་ཕུགས་སེམས་ཀྱང་སྦས་ཡོད། །
བོད་འདི་བཀས་བཀོད་རྒྱུད་འཛིན་གྱི་བྲན་གཡོག་སྤྱི་ཚོགས་ནས་སྤྱི་་་་་་་་
ཚོགས་རིང་ལུགས་ཀྱི་སྤྱི་ཚོགས་ཀྱི་ཐོད་བརྒལ་བྱུང་བའི་དུས་རིམ་ནི་ཤིན་ཏུ་་་་་་
རྙོག་འཛིང་ལྡན་པ་ཞིག་དང་ཤིན་ཏུ་རྣོ་ངར་ལྡན་པ་ཞིག་རེད། བོད་ཀྱི་སྤྱི་
ཚོགས་སྟེང་གི་དབང་སྒྱུར་གྲལ་རིམ་ནང་ཁུལ་གྱི་འགལ་བ་དང་། དབང་བསྒྱུར་
གྲལ་རིམ་དང་དབང་བསྒྱུར་མྱོང་མཁན་གྲལ་རིམ་བར་གྱི་འགལ་བ། ཕྱུག་པོ་
དང་དབུལ་པོའི་བར་གྱི་འགལ་བ། ཆོས་ལུགས་གྲུབ་མཐའི་བར་གྱི་འགལ་བ་
བཅས་ནི་གངས་རིའི་འདབས་ཀྱི་མི་རིགས་འདིའི་ཤ་དང་། པགས་པ། རུས་པ།
ཁྲག་རྒྱུན་བཅས་ལ་འདྲེས་ཏེ་ཁྱབ་ཡོད་པ་དང༌། མི་རིགས་འདིའི་འགལ་བ་དེ་
འདྲའི་ཁྲོད་ནས་ལོ་ངོ་བརྒྱ་ཕྲག་མང་པོ་ལ་འཚོ་བ་རོལ་བའི་རྐྱེན་གྱིས་འགལ་བ་
དེ་དག་ནི་བསམ་པའི་འདུ་ཤེས་ཤིག་ཏུ་གྱུར་ཡོད་པ་དང༌། དུས་ཡུན་རིང་པོའི་
སྤྱི་ཚོགས་ཀྱི་ཐོན་དངོས་འདིས་དུས་རབས་གསར་པའི་གཞོན་ནུ་མང་པོ་ཞིག་་་་
གི་སེམས་སུ་སྣེ་དུ་མ་ནས་རྨ་ཁ་བཟོས་ཤིང་བཟོ་བར་བྱེད། «ཕ་ཡུལ་གྱི་ལམ་
ཕྲནསྟེང་ན་»3ེ ཞེས་པའི་སྒྲུང་ཐུང་དེ་ནི་སྤྱི་ཚོགས་འཚོ་བ་དེ་འདྲ་ཞིག་རྒྱབ་་་་
ལྗོངས་བྱས་པ་མངོན་སུམ་གྱིས་གྲུབ་འདུག དུས་རབས་གསར་པའི་གཞོན་ནུ་ཕོ་
མོ་འདི་གཉིས་ཀྱི་བརྩེ་དུང་གི་བགེགས་དེ་ལོ་རྒྱུས་ཀྱིས་སྤྲད་པ་དང་། ཁོ་གཉིས་
ཀྱི་རིགས་འདིའི་བག་ལ་ཉལ་བའི་འདུ་ཤེས་ཀྱང་ནེམ་ཐབས་བྲལ་ན་ཡང་། མི་
སྣ་འདི་གཉིས་ཀྱི་སེམས་ཀྱི་རྨ་ཁ་དང་བསམ་པའི་འདུན་མ་དེ་མིག་ཆུའི་ལམ་་་་
– 34 —



ནས་མཚོན་པར་བྱས་པས་མིག་ཆུ་དེ་ལ་ལྐོག་གྱུར་གྱི་སྟོབས་ཤུགས་འགྲན་ཟླ་་་་་
དང་བྲལ་བ་ཞིག་ཡོད་པ་ཞར་ལ་རྟོགས་ཐུབ།
དེ་ལྟར་བརྩམས་སྒྲུང་ཐུང་གྲས་«ཚེ་ཐར་གྱི་རང་གཏམ་》3) ཞེས་པ་དེ་ནི་
རང་རེའི་འཚོ་བའི་འགལ་བ་མཚོན་པའི་དཔེ་རིས་གསོན་ཉམས་ལྡན་པ་ཞིག་་་་
ཡིན། དེ་ལས་རྫི་བོ་དང་ཚེ་ཐར་བར་གྱི་བརྩེ་དུང་ཞིབ་འབྲི་བྱས་ཡོད་པར་མ་
ཟད། ཁོ་གཉིས་བར་གྱི་འགལ་བའང་ཞིབ་འབྲི་བྱས་ཡོད། རྫི་བོ་ཚེ་ཐར་ལ་དེ་
འདྲ་དུང་བའང་འཚོ་བ་ཡིན། འཚོ་བའི་ཆེད་དུ་ཚེ་ཐར་གསོན་གསུར་ལ་ཕུད་
པའང་འཚོ་བ་ཡིན། དེ་ལ་སྲོག་ཆགས་མིའི་གཟུགས་སུ་བཀོད་པའི་གཏམ་རྒྱུད་
ཅེས་བྱ་ཞིང་། རྩོམ་པ་པོས་སྤྱིར་བཏང་གི་སྒོ་ཕྱུགས་ལུག་ཅིག་གིས་གངས་རིའི་
ཁྲོད་ཀྱི་མི་རིགས་འདིའི་བསམ་སྤྱོད་མཚོན་པར་བྱས་པ་ནི་ལུག་དང་བོད་མིའི་་་
བར་དུ་ཐུན་མོང་མ་ཡིན་པའི་འབྲེལ་བ་དམ་པོ་ཡོད་པའི་རྐྱེན་རེད། རྫི་བོས་
ལུག་གི་ཆེད་དུ་ལུག་ཚེ་ཐར་དུ་བཏང་བ་མིན་ལ། རྫི་བོ་རང་གི་ཆེད་དུ་ལུག་ཚེ་
ཐར་དུ་བཏང་བའང་མིན། ཡིན་རྒྱུ་ནི་མ་མྱེས་( གཞི་བདག་）ཀྱི་ཆེད་དུ་ཡིན་པ་
སྟེ། “ དེ་རིང་ནས་བཙོངས་ན་རིན་མི་ལེན། བཤས་ན་ཤ་མི་ཟ། ལུས་བལ་རྩིད་
བྲེགས་ཏེ་ཐག་པ་མི་བརྒྱུ། རྒྱབ་པགས་པ་བཤུས་ཏེ་སློག་པ་མི་བཟོ། གསོན་ན་ཤི་
ན་བདག་པོ་ཨ་མྱེས་ཁྱོད་ལས་མེད།”4© ཅེས་པའི་ཆོ་གའི་སྐབས་ཀྱི་ཚིག་འདི་
དག་གིས་ཤེས་ཐུབ། རྫི་བོ་ཚེ་ཐར་ལ་བྱམས་ཤིང་ཚེ་ཐར་ཡང་རྫི་བོ་ལ་ཤིན་ཏུ་
བརྩེ་ཞིང་དུང་། ཡིན་ནའང་རུ་གོང་མའི་འོས་བླངས་དམག་དང་ཁོ་ཚོའི་བར་དུ་
རྩྭ་ས་རྩོད་རེས་བྱུང་བས་ད་གཟོད་ཚེ་ཐར་གསོན་གསུར་ལ་འཕུད་དགོས་བྱུང་་་
མོད་ཀྱང་། རྩོམ་པ་པོས་རྫི་བོའི་མི་ཆོས་དང་འགལ་བའི་བྱ་སྤྱོད་དེར་དགག་པ་
ཏིལ་འབྲུ་ཙམ་ཡང་བརྒྱབ་མེད་པར་མ་ཟད། རྫི་བོ་ལ་ཚེ་ཐར་གྱི་ཆེད་དུ་མིག་ཆུ་
ཐིགས་པ་གཅིག་བཞུར་བའང་བྲིས་མི་འདུག ཡིན་ནའང་། རྩོམ་པ་པོས་ཉམ་
ཆུང་ནུས་མེད་ཀྱི་ཚེ་ཐར་གྱིས་སེམས་གཏམ་བརྗོད་པའི་ཚུལ་གྱིས་རྫི་བོའི་མི་་་་་
ཆོས་དང་འགལ་བའི་བྱ་སྤྱོད་དེར་དགག་པ་གཏིང་ཟབ་མོ་བརྒྱབ་ཡོད་པར་མ་་་
– 35 -



ཟད། གོ་རིམ་ལྡན་ཞིང་དངོས་ཡོད་འཚོ་བའི་དོན་སྙིང་ལྡན་པའི་བྱུང་རིམ་གྱི་
བཀོད་སྒྲིག་ལ་བརྟེན་ནས་རྫི་བོ་དང་རྫི་བོ་བྲན་དུ་བཟུང་བའི་ཨ་མྱེས་ཀྱི་ངན་་་
མཚང་བརྟོལ་ནས་དགག་པ་བརྒྱབ་ཡོད། གཏམ་རྒྱུད་འདིས་མི་དང་མིའི་བར་
གྱི་འབྲེལ་བ་ཐག་གཅོད་བྱེད་ཚུལ་ཞིག་བསྟན་པ་རེད་ཅེས་བཤད་ཆོག་མོད།
འོན་ཀྱང༌། མིའི་རིགས་ཀྱིས་རང་ཉིད་འཕེལ་རྒྱས་སུ་གཏོང་བའི་ཆེད་དུ་རྒྱུན་
ཆད་མེད་པར་འབད་འབུངས་བྱེད་པ་དང༌། མི་དང་སྲོག་ཆགས་གཞན་གྱི་ཁྱད་
པར་ཡང་བསམ་བློ་ལ་བརྟེན་ནས་རང་ཉིད་འཕེལ་རྒྱས་སུ་གཏོང་མི་གཏོང་གི་་་་
སྟེང་ནས་འཇོག་པ་དང་། དེ་ཡང་འཕེལ་རྒྱས་ནི་སྤྱི་ཚོགས་འཚོ་བའི་འགལ་བ་
ལས་བྱུང་བས་ང་ཚོ་གདོད་མའི་སྤྱི་ཚོགས་ནས་ཡ་རབས་ཚུལ་ལྡན་གྱི་སྤྱི་ཚོགས་་
སུ་སླེབས་པའི་གོ་རིམ་ཁྲོད་ཇི་འདྲའི་འགལ་ཟླའི་ཕུང་པོ་སྒྲིལ་བའི་ལོ་རྒྱུས་ཤོག་་
ལྷ་མང་པོ་ཞིག་བྲིས་ཡོད་པ་རེད་ཨང་། ཡིན་ནའང་། འཚོ་བའི་ཁྲོད་དུ་བྱུང་བའི་
འགལ་བ་ལ་ལས་འཕེལ་རྒྱས་ལ་གྲོགས་བྱེད་པ་དང་། འགལ་བ་ལ་ལས་འཕེལ་
རྒྱས་ལ་གེགས་བྱེད་པས་ང་ཚོའི་རྩོམ་རིག་གི་འོས་འགན་ནི་སྐྱོན་སྤོང་དགེ་སྒྲུབ་་
དང་། སྙིགས་དོར་བཅུད་ལེན། བློ་གཅིག་སེམས་གཅིག་གིས་མི་དམངས་ལ་
ཞབས་འདེགས་ཞུ་རྒྱུ་དེ་ཡིན་པས་རྩོམ་པ་པོའི་བསམ་བློ་ཡང་གཏམ་རྒྱུད་ཁྲོད་་་
ཀྱི་ཕྱོགས་དེ་དག་ལ་ཐིམ་ཡོད་པ་དང༌། རྫི་བོ་དང་ཚེ་ཐར་བར་གྱི་འབྲེལ་བ་ཞིབ་
འབྲི་བྱས་པ་བརྒྱུད་དེ་བོད་མིའི་ནང་ཁུལ་གྱི་འབྲེལ་བ་དང་བརྩེ་དུང་མཚོན་་་་་
པར་བྱས་ཤིང༌། རུ་གོང་ཞོལ་བར་གྱི་དོན་རྐྱེན་ཞིབ་འབྲི་བྱས་པ་བརྒྱུད་དེ་མི་
རིགས་ནང་ཁུལ་གྱི་འཕེལ་རྒྱས་མི་ཕན་པའི་འགལ་བ་མཚོན་པར་བྱས།
《ཚུལ་ཁྲིམས་རྒྱ་མཚོ་»4) ནི་རང་སྒྲའི་བརྩམས་སྒྲུང་ཕྱོགས་བསྒྲིགས་ཀྱི་་་་
ཚབ་མཚོན་རང་བཞིན་ལྡན་པའི་བརྩམས་སྒྲུང་ཞིག་ཡིན་པར་སྙམ། དེ་ནི་རྩོམ་
པ་པོས་དེང་རབས་བོད་ཀྱི་རྩོམ་པ་པོ་དོན་གྲུབ་རྒྱལ་གྱི་རྩོམ་འཕྲོར་ལུས་པའི་་་་
བརྩམས་སྒྲུང་«ཚུལ་ཁྲིམས་རྒྱ་མཚོ་》ཞེས་པར་ཁ་སྐོང་བྱས་པ་ཡིན་པས་དེ་ལ་་་
དོན་གྲུབ་རྒྱལ་གྱི་རྩོམ་རིག་གི་བསམ་བློ་འདྲེས་ཡོད་པ་སྨོས་མི་དགོས་མོད། འོན་
- 36 -



，
L，
ཀྱང་། བསམ་བློ་དེ་གཉིས་ཆུ་དང་འོ་མ་བཞིན་ཆ་ཡོངས་ནས་འདྲེས་པ་ཞིག་
གཏན་ནས་མིན། འདིར་ཁ་སྐོང་བྱེད་སྐབས་རྩོམ་པ་པོས་གཏམ་རྒྱུད་འདིའི་
ཁྲོད་དུ་གསར་བཞེངས་བྱས་པའི་མི་སྣ་གཙོ་བོ་ཚུལ་ཁྲིམས་རྒྱ་མཚོའི་སྟེང་གི་་་་
ལས་རྒྱུ་འབྲས་དང་། འཚོ་བ་དངོས་ཀྱི་ལས་རྒྱུ་འབྲས་གཉིས་ཀྱི་འགལ་བ་ཞིབ་
འབྲི་བྱས་པ་ལ་བརྟེན་ནས་འཚོ་བ་གསར་པ་ཞིག་ལ་རེ་འབོད་བྱས་ཡོད་པ་་་་་་་
དང༌། འཚོ་བ་དངོས་ལས་བྱུང་བའི་འགལ་རྐྱེན་སྣ་ཚོགས་དང་མི་རིགས་ཀྱི་འདུ་
ཤེས་འཛིན་སྟངས་ཀྱིས་དུས་རབས་གསར་པའི་མི་དམངས་དགེ་རྒན་ཁོང་གི་་་་
འཚོ་བ་དང་མདུན་ལམ་ལ་ཕོག་ཐུག་ཆེན་པོ་བཏང་བའི་བརྒྱུད་རིམ་ཞིབ་འབྲི་་་
བྱས་ཡོད། རྩོམ་པ་པོས་ཕྱོགས་མང་པོ་དང་སྣེ་དུ་མ་ནས་གསར་བཞེངས་བྱས་
པའི་མི་སྣ་འདི་བོད་ཀྱི་དཔེ་མཚོན་མི་སྣ་ཞིག་ཏུ་སྒྲུབ་བཞེངས་བྱས་འདུག་སྟེ།
དེ་ཡང་ནང་རང་མོས་ཀྱི་བརྩེ་དུང་སྐྱོང་མཁན་དང་ཕྱི་རྒྱུ་འབྲས་ཀྱི་བྱ་བ་སྒྲུབ་་་
པའི་ཨ་ཁུ་ཚུལ་ཁྲིམས་རྒྱ་མཚོ་ནི་ང་བརྒྱད་ལོའི་མི་སེམས་ཟང་ཟིང་དུ་བསྒྱུར་་་་
བའི་ལུང་བསྟན་རྫུན་མའི་གཡོ་འོག་ཏུ་ཚུད་མ་ཐུབ་ལ། ཡིན་མིན་གོ་ལྡོག་གི་
“ རིག་གསར་” གྱིས་ཁོའི་ལྟ་བ་ཡང་བསྒྱུར་མ་ནུས། ཡིན་ནའང་། ཁོང་གི་ལུས་
སྟེང་གི་ཏང་དང་མི་དམངས་ལ་བློ་དཀར་བའི་བསམ་པ་དང་། ལས་རྒྱུ་འབྲས་
ཀྱི་ལྟ་བ་ནི་ཆབ་སྲིད་ལ་ཇི་འདྲའི་འགྱུར་ལྡོག་བྱུང་ཞིང་དུས་རབས་ལ་ཇི་འདྲའི་
དར་རྒུད་བྱུང་ན་ཡང་འགྱུར་བ་མེད་པར་མ་ཟད། ད་དུང་ཁོང་གི་རྡོ་རྗེ་དང་
འདྲ་བའི་གཤིས་རྒྱུད་འགྱུར་མེད་དང་། ཁ་བཏགས་དང་འདྲ་བའི་ངང་
རྒྱུདའཇམ་པོ། རྒྱ་མཚོ་དང་འདྲ་བའི་ཡོན་ཏན་མཛོད་ཀྱིས་ཕྱུག་པའི་མི་བླ་མེད་
ཅིག་གསར་བཞེངས་མཛད་པ་དེ་དོན་དུ་དུས་སྐབས་གཉིས་སམ་རིག་གནས་་་་་
གསར་རྙིང་གཉིས་ཀྱི་སྦྲེལ་མཚམས་ན་ཡོད་པའི་བོད་ཀྱི་དཔེ་མཚོན་མི་སྣ་ཞིག་་་
གསར་བཞེངས་བྱས་པ་རེད། །
རྩོམ་པ་པོས་ཚུལ་ཁྲིམས་རྒྱ་མཚོའི་གཏམ་རྒྱུད་ཞིབ་འབྲི་བྱས་པ་བརྒྱུད་་་་་་
ནས་ཨ་ཁུ་ཚུལ་ཁྲིམས་རྒྱ་མཚོའི་ལུས་སྟེང་གི་ལས་རྒྱུ་འབྲས་དང་འཚོ་བ་དངོས་་
– 37



.
.
.
ཀྱི་ལས་རྒྱུ་འབྲས་ཀྱི་འགལ་བ་དམར་རྗེན་དུ་བསྟན་ཅིང་། འགལ་བ་དེའི་ཁྲོད་
དུ་གནས་པའི་ཚུལ་ཁྲིམས་རྒྱ་མཚོར་དུས་རབས་ཀྱི་འགྲོས་དང་བསྟུན་ནས་ཡིད་
སེམས་ལ་འཕོ་འགྱུར་བྱུང་ནའང་། ཁོང་གི་ལས་དབང་དེ་གྲོ་བཏབ་ན་གྲོ་དང་།
ནས་བཏབ་ན་ནས་ལྟར་ད་ལྟའི་སྐྱིད་སྡུག་སྔོན་གྱི་ལས་ལ་ལྟོས། ཕྱི་མར་གར་
འགྲོ་རང་གི་སེམས་ལ་ལྟོས་ཟེར་བའི་དཔེ་ཙམ་མིན་ཞིང་། བསམ་པ་ཇི་ལྟར་
བཟང་ན་ལས་རྒྱུ་འབྲས་དང་མི་འཚམས་པའི་སྦྱོར་བ་དེ་ལྟར་ཁོའི་ལུས་སྟེང་དུ་་
གཅིག་འཕྲོ་གཅིག་ལ་བྱུང་བ་བསྟན་པ་ལས། རྩོམ་པ་པོས་དུས་རབས་ཀྱི་དར་
རྒུད་མཚམས་སུ་འགྲེང་བའི་བོད་པ་རྣམས་ལ། རང་གི་རིན་ཆེན་གསེར་ལས་
ལྷག་པའི་ལག་པ་གཉིས་ལ་རེ་བ་ལས་ལས་རྒྱུ་འབྲས་ལ་རེ་བའི་དུས་མིན་པ་་་་་་
དང༌། རང་གི་ལག་ཟུང་ལ་བརྟེན་ཏེ་འཇིག་རྟེན་གྱི་ཁམས་སྒྱུར་བཀོད་དང་།
དཀའ་སྤྱད་འབད་བརྩོན། རང་ཁ་རང་གསོ། རང་སྟོབས་རང་སྤེལ་བྱེད་པ་ལས་
དཔེ་ཆའི་སྟེང་ཁོ་ནར་ཡོད་པའི་ལས་རྒྱུ་འབྲས་ལ་སྐྱབས་འཇུག་ཞུས་ན་ང་ཚོའི་་
མི་རིགས་འདི་འཕེལ་རྒྱས་ལ་འགྲོ་མི་ཐུབ་པས། དུས་རབས་གསར་རྙིང་གཉིས་
ཀྱི་སྦྲེལ་མཚམས་ན་ལུས་པའི་བོད་པ་དག་གིས་རང་རེའི་མི་རིགས་འདི་མྱུར་དུ་་
རྨོངས་གཉིད་ལས་བསླངས་ཏེ། ཤེས་རིག་ལྡན་པ་དང་། དཔལ་འབྱོར། རིག་
གནས། ཚན་རིག་བཅས་ཕྱོགས་ཡོངས་ནས་སྔོན་ཐོན་མི་རིགས་ཀྱི་གྲས་སུ་སྙེག་
པར་རེ་འབོད་བྱས་ཡོད། །
དེ་བཞིན་དུ་རྩོམ་པ་པོས་གཏམ་རྒྱུད་ཀྱི་བྱུང་རིམ་ཞིབ་འབྲི་བྱས་པ་བརྒྱུད་
ནས་བསམ་པ་དཀར་ཞིང་ལས་རྒྱུ་འབྲས་བརྩི་བའི་ཨ་ཁུ་ཚུལ་ཁྲིམས་རྒྱ་མཚོའི་་་
འཚོ་བ་དང་། མདུན་ལམ། སེམས་ཁམས་བཅས་ལ་ལས་རྒྱུ་འབྲས་ཀྱིས་ཕོག་ཐུག་
ཆེན་པོ་བཏང་བ་དང་། ང་བརྒྱད་ལོའི་དུས་ཟིང་། “ རིག་གནས་གསར་་་་་་་་་
བརྗེ་” ཡི་རླུང་འཚུབ་བཅས་དུས་གཟེར་མང་པོ་ཞིག་ལ་ཁོའི་ཤ་ཁྲག་གདོས་་་་་་
བཅས་ཀྱི་ཕུང་པོ་བརྒྱུད་ནའང་། བོད་མིའི་མི་ཆོས་ཀྱི་རྩ་བ་ལས་རྒྱུ་འབྲས་བློ་
ནས་མ་དོར་ཞིང་ལག་པས་མ་བསྐྱུར་བ་འདི་གཏམ་རྒྱུད་འདིའི་གྲུབ་འབྲས་་་་་
— 38 -



ཆེན་པོ་ཞིག་ཡིན་པར་མ་ཟད། རྩོམ་པ་པོས་གནའ་བོའི་བོད་ཀྱི་རིག་གནས་དེ་
དེང་རབས་སྤྱི་ཚོགས་སུ་གནས་ཐུབ་མིན་གྱི་ཉམས་སད་ལས་བྱུང་བའི་བསམ་་་་
བློའང་ཡིན། གཏམ་རྒྱུད་མཇུག་བསྡུ་ཚུལ་ལ་བལྟས་ན་རྩོམ་པ་པོའི་བསམ་བློའི་
མིག་རྒྱང་ཡང་མཐོང་ཐུབ་སྟེ། ཏང་དང་མི་དམངས་ལ་བློ་དཀར་བའི་བོད་ཀྱི་
མཁས་པ་འདིས་བདེན་པའི་ཆེད་དུ་ཅི་ལའང་མི་སྐྲག་ཅིང་། ཁོང་གིས་“ གསར་
བརྗེ་དཔའ་མོའི་” ལས་རྒྱུ་འབྲས་དང་འགལ་བའི་བྱ་སྤྱོད་དེ་ཞི་བ་ཆོས་བཤད་་་
ཀྱི་སྒོ་ནས་འགོག་ཆེད་ཡིན་མིན་གོ་ལྡོག་པའི་“ དམར་སྲུང་དམག་” གི་གཡོ་་་་་་
འོག་ཏུ་ཚུད་པ་དང་། “ གསར་བརྗེ་དཔའ་མོ་” ནི་རང་གིས་དུས་ཡུན་རིང་མོར་
བཙལ་དང་འཚོལ་བཞིན་པའི་གངས་དཀར་འཚོ་ཡིན་པ་རྟོགས་རྗེས་མྱུར་དུ་་་་
གཏམ་རྒྱུད་ཀྱི་མཇུག་བསྡུས་ཏེ་ཨ་ཁུ་ཚུལ་ཁྲིམས་རྒྱ་མཚོ་རྩོམ་པ་པོའི་ངག་ཚབ་་
པ་བྱས་ཏེ་ཀློག་མཁན་རྣམས་ལ་ལོ་རྒྱུས་ཀྱི་འདྲི་ཚིག་དེ་འཕངས་པ་རེད། ཡིན་
ནའང་། ཨ་ཁུ་ཚུལ་ཁྲིམས་རྒྱ་མཚོ་དང་གསར་བརྗེའི་དཔའ་མོ་སྟེ་གངས་དཀར་
འཚོ་གཉིས་ཀྱི་བརྩེ་དུང་གི་ལོ་རྒྱུས་ཀྱི་འཁོར་ལོ་འདི་འགོག་ཐུབ་བམ། ལུས་ཀྱི་
ཤ་ཁྲག་ཡོངས་སུ་གནའ་རབས་རིག་གནས་ཀྱིས་ཁྱབ་པའི་ཚུལ་ཁྲིམས་རྒྱ་མཚོ་་་་
ནི་“ རིག་གནས་གསར་བརྗེ་ཆེན་པོ་” ཡི་གར་སྟེགས་སྟེང་འགྲེངས་ཐུབ་བམ།
འདི་ནི་རྩོམ་པ་པོས་ཀློག་མཁན་རྣམས་ལ་དུས་རབས་གསར་པར་བོད་ཀྱི་འཚོ་་་
བའི་རིག་གནས་གནས་ཐུབ་མིན་ལ་འཕངས་པའི་འདྲི་ཚིག་ཅིག་ཡིན་ལ། རིག་
གནས་གསར་རྙིང་གཉིས་ཀྱི་ཛ་དྲག་གི་འགལ་བ་མཚོན་པའི་རྩོམ་པ་པོའི་་་་་་་
བསམ་བློ་དང་ལྟ་བ་ཡང་ཡིན་ཞེས་བཤད་ཆོག་གོ ། །
བརྩམས་སྒྲུང་ཕལ་མོ་ཆེ་སྟེ་ལྷག་པར་སྒྲུང་འབྲིང་དང་སྒྲུང་རིང་ནི་གནས་་
སྐབས་དེའི་སྤྱི་ཚོགས་ཀྱི་འཚོ་བ་དང་རྩོམ་པ་པོའི་བསམ་བློ་མཚོན་པའི་མེ་ལོང་་
ལྟ་བུ་ཞིག་ཡིན་ཞིང་། དེས་ལོ་རྒྱུས་ཀྱི་དུས་སྐབས་ངེས་ཅན་ཞིག་གི་དཔལ་
འབྱོར་དང་ཆབ་སྲིད། རིག་གནས། སྤྱི་ཚོགས་ཀྱི་ཡུལ་སྲོལ་གོམས་འདྲིས། ཆོས་
ལུགས་ཀྱི་ཆོ་ག ལྷ་བསང་ཀླུ་མཆོད་སོགས་མཚོན་པར་བྱེད་པ་དང་། རྩོམ་པ་པོ་
- 39 -



ཞིག་ལ་མཚོན་ན་རང་གི་བརྩམས་ཆོས་ཀྱི་བརྗོད་བྱར་གྱུར་པའི་སྤྱི་ཚོགས་དེ་ལ་་
ཆ་རྒྱུས་ཞིབ་མོ་ཞིག་ཡོད་དགོས་པས། བོད་ཀྱི་རྩོམ་པ་པོ་ཞིག་ཡིན་ཚེ། དེང་
རབས་ཀྱི་ཆ་ལུགས་གོམས་སྲོལ། འགྲོ་འདུག་ཉལ་འཆག བཟའ་བཏུང་ཡོ་བྱད་
སོགས་དངོས་པོའི་འཚོ་བར་རྒྱུས་ལོན་ཡོད་དགོས་པ་མ་ཟད། རིན་ཐང་ལྟ་བ་
དང་མཛེས་དཔྱོད་སེམས་ཁམས། བསམ་བློ་ཕུགས་བསམ་སོགས་བསམ་པའི་
འཚོ་བར་ཡང་མྱོང་ཚོར་རྣལ་མ་ཞིག་དགོས་རྒྱུ་རེད་མ་གཏོགས། ཁ་བདེ་ལྕེ་བདེ་
ཙམ་དང་གཏམ་རྒྱུད་སྒྲིག་ཤེས་པ་ཙམ་གྱིས་བརྩམས་སྒྲུང་མི་ཡོང་བ་ཁོ་ཐག་་་་་
རེད། རྩོམ་མཁན་རང་སྒྲ་ལགས་ནི་བོད་སྤྱི་ཚོགས་ཀྱི་ཆེས་ཉེ་སར་བཅར་ནས་
བརྗོད་བྱ་བདམས་པས་ཁོའི་བརྩམས་སྒྲུང་དེ་རྒྱ་ཆེའི་ཀློག་པ་པོར་མཚོན་ན་་་་་་
མར་རྩམ་གྱི་དྲི་ཞིམ་འཐུལ་བས། ཧ་ཅང་སྙིང་ཉེ་ཞིང་ཇི་མ་བདེན་སྙམ་པའི་བློ་
འགོག་མེད་དུ་སྦྱིན་པར་བྱེད། ཁོའི་བརྩམས་སྒྲུང་གི་ཁྱད་ཆོས་དང་པོ་ཡང་བོད་
ཀྱི་སྤྱི་ཚོགས་ལ་རྒྱུས་ཆེ་བའི་སྟེང་ན་ཡོད་སྙམ་ཞིང་། ཁོ་ནི་འཆར་སྣང་བན་བུན་
དང་རྣམ་རྟོག་ཟ་ཟི་ཙམ་ལ་བརྟེན་ནས་རང་མོས་ཀྱིས་གཏམ་རྒྱུད་སྒྲིག་མཁན་་་
གྱི་གྲས་སུ་མི་གཏོགས་ཏེ། ཐ་ན་ཁོའི་བརྩམས་སྒྲུང་《འདྲེ་རྐང་ཏོ་»དང་«འཕོ་
འགྱུར»། 《ཚུལ་ཁྲིམས་རྒྱ་མཚོ་»སོགས་སུ་ཞིབ་འབྲི་བྱས་པའི་ཁོར་ཡུག་དང་
སྡེ་བ། སྡེ་མིའི་འགྲོ་འདུག་ཉལ་འཆག དགའ་ཁ་འཁྱེར་སོ་ཐམས་ཅད་དངོས་
ཡོད་འཚོ་བའི་སྣང་ཚུལ་དང་གཅིག་དུ་འདྲེས་པས་བརྩམས་སྒྲུང་ལ་གསོན་་་་་་
ཤུགས་ལྷག་པར་ལྡན། །
བརྩམས་སྒྲུང་གི་མི་སྣ་དང་ཁོར་ཡུག་སོགས་རྩོམ་པ་པོའི་མོས་ངོ་ཙམ་མ་་་་
ཡིན་པར་དམིགས་ཡུལ་ཡོད་པའི་སྒོ་ནས་གདམ་ཀ་དང་ཞིབ་བཞེངས་བྱས་པ་་་་
ཡིན་པས་དེ་དག་ལ་དཔེ་མཚོན་གྱི་ནུས་པ་ལྡན་པ་སྨོས་ཅི་དགོས། གཞུང་ལུགས་
དང་ལག་ལེན་གྱི་མྱོང་བ་ལྟར་ན། ཁོར་ཡུག་དང་མི་སྣ་ལ་ཚབ་མཚོན་གྱི་ནུས་པ་
ཇི་ལྟར་རྒྱ་ཆེ་ཞིང་གཏིང་ཟབ་ན་བརྩམས་ཆོས་ཀྱི་རིན་ཐང་ཡང་དེ་ལྟར་ཆེ་བ་་་་
གདོན་མི་ཟ། རང་སྒྲའི་ཁྱད་ཆོས་གཉིས་པ་ནི་མཚོན་དོན་རྒྱ་ཆེ་བ་དེ་རེད། ཁོ་ནི་
40 -



རང་འདོད་ལྟར་ཁོར་ཡུག་འབྲི་བ་དང་གང་མོས་ལྟར་མི་སྣ་བཞེངས་པའི་་་་་་་
བརྩམས་སྒྲུང་མཛད་པོ་དག་གི་གྲས་སུ་མེད། ཁོའི་བརྩམས་སྒྲུང་ཁྲོད་ཀྱི་ཁོར་
ཡུག་དང་སྡེ་མིང་། ས་ཆ། ཐ་ན་དར་ལྕོག་ཙམ་ལ་ཡང་མཚོན་དོན་གཏིང་ཟབ་
ཡོད་ལ། མི་སྣའི་མིང་དང༌། ཁ་བརྡ། ཐ་ན་ལག་པའི་ཕྱག་རྒྱ་ཙམ་ལ་ཡང་མི་
རིགས་སྤྱི་དང་ཡང་ན་རིག་གནས་སྣང་ཚུལ་མཚོན་པའི་ཟིལ་ཤུགས་ལྡན།
མདོར་ན་རང་སྒྲའི་བརྩམས་སྒྲུང་ལས་འཚོ་བ་བདེན་པར་བརྗོད་པས་ཤེས་་་་་
རྟོགས་ཀྱི་རང་བཞིན་དང་སློབ་གསོའི་རང་བཞིན་སོགས་ཐོན་འདུག
དཔྱད་གཞིའི་ཡིག་ཆ།
2 གླང་མདུན་དཔལ་འབྱོར་གྱི་«མེ་ཏོག་ལྡུམ་རའི་ནང་གི་ཀླན་ཀ་》ཅེས་པ་་་་་་་་
༡༩༨༠ ལོའི་«བོད་ཀྱི་རྩོམ་རིག་སྒྱུ་རྩལ་》དེབ་གསུམ་པར་གསལ། །
2 དོན་གྲུབ་རྒྱལ་དང་ཚེ་རིང་དོན་གྲུབ་ཀྱི་《རྒྱུ་འབྲས་མེད་པའི་མནའ་མ་》ཞེས་པ་
༡༩༨༣ལོའི་《སྦྲང་ཆར་》དེབ་གཉིས་པར་གསལ།
3 ལྷ་རྒྱལ་ཚེ་རིང་གི་《ཕུགས་བསམ་》ཞེས་པ་༡༩༩༤ལོའི་《སྦྲང་ཆར་》དེབ་དང་་་
པོར་གསལ།
4) ཕག་མོ་དོན་གྲུབ་ཀྱི་«གངས་དཀར་ལྷ་མོའི་འཕྲེང་སེམས་»ཞེས་པ་༡༩༩༦ལོའི་་
《སྦྲང་ཆར་》དེབ་དང་པོར་གསལ། །
(5) རིག་འཛིན་གྱི་«དཔེ་ཚབ་སྤྲོད་པ་»ཞེས་པ༡༩ ར ༣ལོའི་《སྦྲང་ཆར་》དེབ་དང་་་
པོར་གསལ། །
© སྒ་ཚེས་གསུམ་ཉིའི་«ཐུགས་འཕྲད་》ཅེས་པ་༡༩༨༦ལོའི་《སྦྲང་ཆར་》དེབ་་་་་་
བཞི་པར་གསལ།
) དཔལ་མཆོག་གི་《སྡུག་འབྲས་》ཞེས་པ་༡༩༨༢ལོའི་《སྦྲང་ཆར་》དེབ་བཞི་་་་་
པར་གསལ།
8 དོན་གྲུབ་རྒྱལ་གྱི་《སྤྲུལ་སྐུ་》ཞེས་པ་མཚོ་སྔོན་མི་རིགས་དཔེ་སྐྲུན་ཁང་གིས་་་་་་
༡༩༨༡ ལོའི་《སྦྲང་ཆར་》དེབ་གསུམ་པར་གསལ།
(9) པིར་ཐོགས་ཀྱི་《གྲུབ་ཐོབ་པ་»ཞེས་པ་༡༩༨༦ལོའི་《སྦྲང་ཆར་》དེབ་གཉིས་་་་་
- 41
ལ



པར་གསལ།
༢) ཚེ་རིང་དོན་གྲུབ་ཀྱི་《ལྷ་བ་འདྲེ་སྟོན་》ཞེས་པ༡༩༩༧ལོར་དཔེ་སྐྲུན་བྱས་པའི་་་
«ཚེ་རིང་དོན་གྲུབ་ཀྱི་བརྩམས་སྒྲུང་ཕྱོགས་བསྒྲིགས་》ཀྱི་ཤོག་ངོས་༢༠ པར་གསལ།
༡) རྣམ་སྲས་ཀྱི་«བདག་གི་ཁུ་བོ་»ཞེས་པ་མཚོ་སྔོན་མི་རིགས་དཔེ་སྐྲུན་ཁང་་་་་་་་
གིས༢༠༠༦ལོར་དཔེ་སྐྲུན་བྱས་པའི་«ཀྱག་ཀྱོག་ཏུ་འབབ་པའི་ལུང་ཆུ་»ཞེས་པའི་ཤོག་་་་
ངོས༢༤༡༢༤༥ བར་གསལ།
འཁྱོ030ཉེ0506 འD0820227979 མི་རིགས་དཔེ་སྐྲུན་ཁང་གིས་༢༠༠༠ ལོར་དཔེ་
སྐྲུན་བྱས་པའི་«དོན་གྲུབ་རྒྱལ་གྱི་གསུང་རྩོམ་ཕྱོགས་བསྒྲིགས་》སུ་གསལ།
འ9 ༢༠༠༦ལོར་སི་ཁྲོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་བདེ་སྐྱིད་་་
འཚོའི་«སེམས་པའི་རྩོམ་གྱི་ལམ་བུ་»ཞེས་པའི་ཤོག་ངོས༦༠ པར་གསལ།
༩] ༢༠༠༦ལོར་ཀན་སུའུ་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་ཆོས་སྐྱོང་
གི་《རང་གྲོལ་ཞིབ་འཇུག་»ཞེས་པའི་ཤོག་ངོས༡༩༦པར་གསལ།
?578 ཨ་པཎ་གྱི་«“ ར་ལོ་” ཞེས་པའི་བརྩམས་སྒྲུང་ལ་དཔྱད་མྱོང་རོབ་ཙམ་བྱེད་་་་་
པ་»༢༠༠༧ལོའི་《བོད་ཀྱི་རྩོམ་རིག་སྒྱུ་རྩལ་》ཏུ་གསལ། །
༢D9879 803)928 (3) ༡༩༩༩ ལོར་མཚོ་སྔོན་མི་རིགས་དཔེ་སྐྲུན་ཁང་གིས་དཔེ་་་
སྐྲུན་བྱས་པའི་ཨ་སྨྱོན་བཀྲ་ཤིས་དོན་གྲུབ་ཀྱི་«སྟོན་གྱི་རང་སྒྲ་》རུ་གསལ།
(3) (3) ༢༠༠༥ ལོར་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་རྣམ་སྲས་ཀྱི་་་་་
«དུས་སྐབས་གསར་པའི་བོད་ཀྱི་བརྩམས་སྒྲུང་ལ་དཔྱད་པ་བློ་གསར་དགྱེས་པའི་དགའ་་་་
སྟོན་》ཞེས་པའི་ཤོག་ངོས༧༣ པར་གསལ།
3.38 39 404) ༡༩༩༩ ལོར་མཚོ་སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་་་
པའི་ཚེ་རྒྱལ་གྱི་《གངས་འདབས་ཀྱི་གཏམ་རྒྱུད་》དུ་གསལ།
— 42 —



ས་བཅད་གསུམ་པ། བརྩམས་སྒྲུང་རིང་གྲས་ཀྱི་སྐོར།
དང་པོ། སྤྱི་བཤད།
དུས་རབས་ཉི་ཤུ་པའི་ལོ་རབས་ལྔ་བཅུ་ནས་བརྒྱད་ཅུའི་བར་གྱི་ལོ་ངོ་་་་་་
སུམ་ཅུ་ཙམ་གྱི་རིང་ལ་བོད་རིགས་ཀྱི་རྩོམ་རིག་སྒྱུ་རྩལ་ནི་ཧ་ལམ་སྟོང་ཆར་་་་་
ལུས་པའི་ཚུལ་དུ་སྣང་ཞིང་། བརྩམས་སྒྲུང་རིང་པོའི་གསར་རྩོམ་ནི་དེ་བས་ཀྱང་
ཡིད་སྐྱོ་བ་ཞིག་སྟེ་ལོ་ངོ་སུམ་ཅུའི་རིང་འབྲུ་རྡོག་གཅིག་ཀྱང་བསྡུ་རྒྱུ་མ་ཡོང་་་་་་
བའི་ལོ་ཉེས་བྱུང་བ་རེད། དེས་ན་ང་ཚོས་འདིར་གླེང་བར་བྱ་བའི་དུས་རབས་
ཉི་ཤུ་པའི་སྨད་ཀྱི་བོད་ཀྱི་བརྩམས་སྒྲུང་རིང་པོ་ཞེས་པ་དེ་ནི་“ རིག་གནས་་་་་་
གསར་བརྗེ་” མཇུག་སྒྲིལ་རྗེས་བོད་རིགས་ཀྱི་རྩོམ་རིག་སྒྱུ་རྩལ་དེ་ལོ་རྒྱུས་ཀྱི་་་་་
དུས་སྐབས་གསར་པ་ཞིག་ཏུ་སླེབས་པ་དང༌། དུས་སྐབས་འདིའི་ནང་མི་རིགས་
རང་གི་སྐད་དང་ཡིག་ཐོག་ནས་སྤེལ་པའི་སྒྲུང་རིང་ཐོག་མ་《སྐལ་བཟང་མེ་་་་་་
ཏོག་》D ཅེས་པ་༡༩༨༢ལོར་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་ཏེ་་་་
བཀྲམ་པ་ནས་བཟུང་ད་བར་དུ་བོད་ལྗོངས་དང་མཚོ་སྔོན། ཀན་སུའུ་སོགས་སུ་
བརྩམས་སྒྲུང་རིང་པོ་ཁྱོན་བསྡོམས་པས་རྣམ་གྲངས་བཅུར་སོན་པ་ཙམ་དཔེ་་་་་
སྐྲུན་འགྲེམ་འཚོང་བྱས་པ་རེད། དུས་སྐབས་གསར་པའི་བོད་ཀྱི་སྒྲུང་རིང་ལ་ལོ་
ངོ་ཉི་ཤུ་ཙམ་གྱི་ལོ་རྒྱུས་ལས་མེད་ནའང་དེ་ནི་ལོ་རྒྱུས་སྟེང་གི་དུས་སྐབས་གང་་་
ཞིག་གི་ལོ་ཉི་ཤུ་གང་རུང་བས་ཀྱང་བསྡུར་ཐབས་མེད་པ་ཞིག་སྟེ་ཆ་སྙོམས་བྱས་
ན་ཕལ་ཆེར་ལོ་གཉིས་རེའི་ནང་སྒྲུང་རིང་གཅིག་བརྩམས་གྲུབ་བྱུང་ནས་པར་་་་
སྐྲུན་བྱས་པ་རེད། བོད་ཀྱི་རྩོམ་རིག་བྱུང་འཕེལ་གྱི་ལོ་རྒྱུས་སྟེང་( སྒྲུང་རིང་གི་
ཆ་ནས་） འདི་ལྟ་བུའི་གྲུབ་འབྲས་གཡུར་དུ་ཟ་བ་བླངས་པའི་དུས་སྐབས་ཤིག་
གཏན་ནས་བྱུང་མ་མྱོང་ཞེས་ང་ཚོས་མགྲིན་པ་གཟེངས་སུ་བཏེགས་ནས་སྨྲ་་་་་་
སྤོབས་པ་ཡིན། དེ་ལྟར་དུས་སྐབས་དེའི་རིང་གི་སྒྲུང་རིང་གི་གྲུབ་འབྲས་གཙོ་
- 43 –



བྱས་ཏེ་ལེགས་པོའི་ཕྱོགས་དང་ཞན་པའི་ཆ་སོགས་ལ་ཁྱོན་ཡོངས་ནས་གདེང་
འཇོག་དང་དཔྱད་བརྗོད་ཅིག་བྱེད་རྒྱུ་ནི་ཁ་ཚ་དགོས་གཏུགས་ཀྱི་གནས་སུ་་་་་
མཆིས་ལ། ཉེ་ལམ་དུས་རབས་གསར་པའི་བོད་རིགས་ཀྱི་སྒྲུང་རིང་དང་དེའི་
འཕེལ་ཕྱོགས་ཀྱི་གནད་དོན་ཐད་ལ་ཡང་རྩོམ་རིག་སྒྱུ་རྩལ་འཐབ་ཕྱོགས་དང་་་་
དེ་མིན་ཀློག་པ་པོ་སོགས་གང་ཐད་ནས་ལྟ་ཚུལ་མི་འདྲ་བ་རེ་ཡོད་པ་ནི་སྨོས་ཅི་་
དགོས། དེས་ན་ལོ་ངོ་སུམ་ཅུར་ཉེ་བའི་ནང་ཐོན་པའི་བོད་ཀྱི་སྒྲུང་རིང་གི་སྤྱིའི་
ཁྱད་ཆོས་དང་ནང་དོན་སོགས་བརྗོད་པ་ལ། །
མི་རིགས་ཤིག་གི་རྩོམ་རིག་གི་གྲུབ་འབྲས་དང་རྩོམ་རིག་འཕེལ་རྒྱས་ཀྱི་་་་
མཐོ་དམའ་མཚོན་བྱེད་ནི་གཙོ་བོ་སྒྲུང་རིང་ཡིན་པ་དང་། མི་རིགས་དེའི་རྩོམ་
རིག་འཕེལ་རྒྱས་སུ་འགྲོ་བའི་རེ་བའང་སྒྲུང་རིང་སྟེང་བཅོལ་ཡོད། ང་ཚོས་བོད་
ཀྱི་བརྩམས་སྒྲུང་སྟེ་གཙོ་བོ་སྒྲུང་རིང་བྱུང་འཕེལ་གྱི་ལོ་རྒྱུས་ལ་ཕྱི་མིག་བལྟས་ན།
“ རིག་གསར་” མཇུག་རྫོགས་པ་ནས་ད་བར་དུ་མཚོ་སྔོན་དང་བོད་ལྗོངས།
ཀན་སུའུ། སི་ཁྲོན་སོགས་སུ་རྩོམ་མཁན་གླང་མདུན་དཔལ་འབྱོར་དང་བཀྲ་
ཤིས་དཔལ་ལྡན། རེབ་གོང་རྡོ་རྗེ་མཁར། བསྟན་པ་ཡར་རྒྱས། སྟག་འབུམ་རྒྱལ།
ཚེ་རིང་དོན་གྲུབ། ནག་པོ་སྐལ་བཟང་། བཀྲ་བྷ་བཅས་ཀྱིས་མཚོན་པའི་བོད་ཀྱི་
སྒྲུང་རིང་རྩོམ་པ་པོའི་དཔུང་ཁག་གི་ཐོག་མའི་རྨང་གཞི་ཆགས་ཡོད་པ་རེད། དེ་
ནི་བོད་ཀྱི་བརྩམས་སྒྲུང་འཕེལ་རྒྱས་སུ་འགྲོ་བའི་ཆེས་ཆེ་བའི་སྒུལ་ཤུགས་ཡིན།
ཡིན་ནའང་དེང་རབས་བོད་ཀྱི་རྩོམ་རིག་གསར་རྩོམ་གྱི་འགོ་ཚུགས་པ་ཅུང་་་་་
དལ་བར་བརྟེན། སྔོན་ཐོན་མི་རིགས་གཞན་དང་བསྡུར་ན་སྒྱུ་རྩལ་གྱི་ཐད་དང་
བརྩམས་ཆོས་ཀྱི་གྲངས་ཀའི་ཐད་སོགས་ཕྱོགས་གང་ཅིའི་ཐད་ཧེ་བག་ངེས་ཅན་
ཞིག་ཡོད་ལ། དེ་ལས་ཀྱང་བརྩམས་སྒྲུང་ཧྲིལ་པོའི་ཆ་ནས་བཤད་ན་སྒྲུང་རིང་
གསར་རྩོམ་ནི་ཧ་ཅང་ཤུགས་ཞན་པའི་གནས་སུ་ལྷུང་ཡོད་པ་ཚང་མས་ཁས་་་་་
ལེན་དགོས།
ཡིན་ནའང་ནང་དོན་གྱི་ཐད་ནས་དུས་རབས་ཉི་ཤུ་པའི་སྨད་དུ་བརྩམས་་་
- 44 -



གྲུབ་བྱུང་བའི་བོད་ཀྱི་སྒྲུང་རིང་གི་བསམ་བློའི་ཕྱོགས་ལྷུང་ཧུར་པོར་སོང་བ་ནི་
བཅིངས་གྲོལ་ཐོབ་པ་ནས་བྱུང་མྱོང་མེད་པ་དང་། དུས་ཡུན་རིང་པོའི་ནང་རྩོམ་
རིག་གསར་རྩོམ་བྱེད་རིང་དུ་གྲུབ་པའི་ཡང་མི་དག་པའི་ངོས་འཛིན་དང་་་་་་་་
བཀག་རྒྱ་རྣམས་གཏོར་ཏེ་རྩོམ་པ་པོར་བརྗོད་བྱའི་གདམ་གསེས་དང་། ནང་
དོན་དང་རྣམ་པ། ཕུགས་བསམ་སོགས་ལ་རང་མོས་ཀྱིས་རྩོམ་འབྲི་བྱས་ཆོག་
པའི་གནས་བབ་བཟང་པོ་ཞིག་ཐོན་ཞིང་། བརྗོད་བྱའི་ཐད་ནས་ཀྱང་དུས་
རབས་ཀྱི་སྙིང་སྟོབས་དང་། གནའ་དེང་གི་འཚོ་བའི་རྣམ་པ། མང་ཚོགས་ཀྱི་
སྙིང་གཏམ། དྲང་ཕྱོགས་དང་ལྡོག་ཕྱོགས་ཀྱི་གནད་དོན་སོགས་མཚོན་གང་ཐུབ་
བྱས་ཡོད་དེ། རྩོམ་པ་པོ་རྒན་གྲས་ཀྱིས་གཙོ་བོ་སྤྱི་ཚོགས་རྙིང་པའི་བོད་ཀྱི་
གནས་ཚུལ་དང་བཅིངས་གྲོལ་བྱས་པའི་སྔ་གཞུག་གི་སྤྱི་ཚོགས་འཚོ་བ་མཚོན་་་
པ་ཅུང་མང་། སྐུ་ཞབས་གླང་མདུན་དཔལ་འབྱོར་གྱིས་བརྩམས་པའི་སྒྲུང་རིང་
«གཙུག་གཡུ་»ཞེས་པས་བོད་རྙིང་པའི་དུས་ཀྱི་གྲོང་ཁྱེར་ལྷ་ས་བརྗོད་བྱར་་་་་་
བསྟེན་ནས། མཐོ་བཀའ་བློན་ནས་དམན་སྤྲང་པོའི་བར་གྱི་རིམ་གྲས་ཁག་གི་མི་
སྣའི་བར་གྱི་སྣེ་མང་རྙོག་འཛིང་གི་འབྲེལ་བ་དང་། ཁོ་ཚོའི་བསམ་པའི་གཏིང་
གི་འཆར་སྒོ། དེ་བཞིན་སྤྱི་ཚོགས་ཀྱི་གནས་བབ་དང་དཔལ་འབྱོར་གྱི་གནས་
ཚུལ་ལ་གཞིགས་པའི་འཚོ་བའི་སྐྱིད་སྡུག་དག་བཀོད་ཡོད། བོད་ཡིག་ཏུ་བསྒྱུར་
པའི་སྒྲུང་རིང་«སྐལ་བཟང་མེ་ཏོག་»གིས་༡༩༥༠ ལོའི་ཟླ་༡༠ནས་་་་་་་་་་་་་
༡༩ ༥ ༡ ལོའི་ཟླ་༡༠ བར་གྱི་ལོ་འཁོར་གཅིག་གི་དུས་ཚོད་ངེས་ཅན་དང་འབྲི་་་་་
ཆུའི་རང་གྲུབ་འགག་བཙན་ནས་ལྷ་སའི་གནའ་མཁར་བར་གྱི་ས་ཆ་དམིགས་་་་
བསལ་ཅན་སྐོར་ཞིག་བདམས་པ་དང་། བཅིངས་གྲོལ་དམག་ཚོ་ཆུང་རུ་ཁག་གི་
རྒྱ་བོད་མི་རིགས་ཀྱི་བཀོད་འདོམས་པ་དང་འཐབ་མོ་བས་དཀའ་སྡུག་དང་་་་་་
དམག་འཁྲུག་གི་ཐབས་ཇུས་བཟང་པོ་ཞིག་བརྒྱུད་རྗེས། འཛམ་གླིང་ལ་གཡོ་
འགུལ་གཏོང་ནུས་པའི་ལོ་རྒྱུས་ཀྱི་རང་བཞིན་ལྡན་པའི་བྱ་བ་གལ་ཆེན་ཏེ་ལྷ་་་་
སར་དཔུང་བསྐྱོད་བྱས་པའི་སྐོར་ཧ་ཅང་གནད་འཁེལ་གྱིས་བྲིས་ཏེ་ཀློག་པ་་་་་
- 45 -



པོར་ཅུང་རགས་བསྡུས་ཀྱིས་ངོ་སྤྲོད་བྱས།
རྩོམ་པ་པོ་དར་གཞོན་རྣམས་ཀྱི་སྒྲུང་རིང་གིས་“ རིག་གསར་”གྱིས་བོད་་་
ཀྱི་སྤྱི་ཚོགས་ལ་བཟོས་པའི་ཆག་སྒོ་དང་། བཅོས་བསྒྱུར་སྒོ་འབྱེད་ནང་བྱུང་བའི་
མཐོ་སྒང་གི་མི་གསར་དོན་གསར་བྲིས་ནས་ཕྱོགས་ཡོངས་དང་ཅུང་ཆ་ཚང་་་་་་
བའི་སྒོ་ནས་བོད་ཀྱི་སྤྱི་ཚོགས་ཀྱི་རྣམ་པ་ཡོངས་རྫོགས་མངོན་མཚོན་བྱས་ཡོད་་་
དེ། རྩོམ་པ་པོ་བཀྲ་ཤིས་དཔལ་ལྡན་གྱིས་བརྩམས་པའི་«ཕལ་བའི་ཁྱིམ་ཚང་གི་
སྐྱིད་སྡུག་》ཅེས་པ་དེས་གཙོ་བོ་དམངས་གཙོ་བཅོས་བསྒྱུར་བྱས་པ་ནས་འགོ་་་་
བརྩམས་ཏེ་གཙང་ཁུལ་གྱི་ཞིང་པའི་བུ་མོ་ཚེ་བརྟན་ལྷ་མོའི་ཁྱིམ་ཚང་གི་གནས་་
ཚུལ་དེ་ལོ་རྒྱུས་འཕེལ་རྒྱས་ཀྱི་གོ་རིམ་ནང་དུ་བཞག་ནས། ཞིང་པའི་ཁྱིམ་ཚང་
ཕལ་བ་ཞིག་གི་འཚོ་བའི་སྐྱིད་སྡུག་མཚོན་པ་དང་། རྙོག་ཟིང་གིས་ཁེངས་པའི་
འགལ་བ་བྲིས་པ་བརྒྱུད་ལོ་ངོ་སུམ་ཅུའི་རིང་གཏན་འཇགས་མིན་པའི་ཆབ་་་་་་
སྲིད་དང་། ཉམས་ཞིང་རྒུད་པའི་དཔལ་འབྱོར། ཚུལ་མིན་ངན་རེངས་ཀྱི་སྤྱོད་པ།
རེ་གཏད་ལ་ཆ་འཇོག་མེད་པའི་སྤྱི་ཚོགས་སྣང་ཚུལ་རྣམས་ཇི་བཞིན་བསྐྱར་དུ་་་
མངོན་ཡོད། མིའི་བསམ་བློའི་འདུ་ཤེས་སོགས་ཀྱི་འགྱུར་ལྡོག་དང་ལྷག་པར་
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་་
པ་འཚོགས་རྗེས་ཞིང་ལས་ས་ཁུལ་དུ་ཐོག་མའི་འཕོ་འགྱུར་ཆེན་པོ་བྱུང་བ་བྲིས་་
ནས་དྲང་བདེན་དེས་ངན་རེངས་ལས་རྒྱལ་ཐུབ་ཅིང་། འོད་སྣང་དེས་མུན་ནག་
ལས་རྒྱལ་ཐུབ་པའི་ལོ་རྒྱུས་ཀྱི་ལྡོག་མེད་ཆོས་ཉིད་གསལ་པོར་བསྟན་པ་ནི་་་་་་་
དངོས་ཡོད་ལ་མཐོང་ཆེན་དང་འཚོ་བའི་འགྲོ་སྟངས་ཁས་ལེན་བྱེད་པའི་དངོས་
ཡོད་རིང་ལུགས་ཀྱི་བསམ་བློ་ནི་བརྩམས་ཆོས་ཀྱི་མགོ་རྔ་བར་གསུམ་དུ་མཐོང་་་
ཐུབ། ཞིང་སྡེའི་བསྒྱུར་བཅོས་ཁྲོད་གོམས་འདྲིས་རྙིང་པ་བགེགས་རྐྱེན་དུ་ལངས་
ནའང་ཚེ་བརྟན་ལྷ་མོ་སོགས་ཀྱིས་འཚོ་བར་རེ་བ་ཆེས་ཆེར་བཅངས་པའི་་་་་་་
དབང་གིས་དཀའ་ཁག་དང་རང་སྟེང་གི་ཞན་ཆ་མཐོང་ཐུབ་པ་ནས། ཞིང་སྡེའི་
བསྒྱུར་བཅོས་ལ་དགའ་སྣང་འཛིན་པའི་རྣམ་འགྱུར་གྱིས་གསར་བྱུང་བྱ་དངོས་་
- 46 -



དེ་བགེགས་རྐྱེན་ལས་རྣམ་པར་རྒྱལ་ཞིང་གཟི་འོད་ལྡན་པའི་མདུན་ལྗོངས་་་་་་
མངོན་པ་ལ་རེ་བས་ཁེངས་པ་མཚོན་ཡོད།
དེ་བཞིན་དུ་སྒྲུང་རིང་«ལྷིང་འཇགས་ཀྱི་རྩྭ་ཐང་》གིས་ལོ་རབས་བདུན་་་
ཅུ་པ་གཏམ་རྒྱུད་ཀྱི་རྒྱབ་ལྗོངས་སུ་བདམས་ཏེ། ལོ་བཅུའི་ཟིང་ཆས་འབྲོག་ཁུལ་
གྱི་རྒྱ་ཆེ་བའི་མང་ཚོགས་ཀྱི་འཚོ་བའི་ལས་དབང་དང་བསམ་བློའི་སྣང་ཚུལ།
སེམས་ཁོང་གི་འཇིག་རྟེན་ལ་བཞག་པའི་གཏིང་ཟབ་པའི་རྨ་ཁ་སོགས་ཅི་ནུས་་་
ཀྱིས་མཚོན་ཐབས་བྱས་ཡོད། གཏམ་རྒྱུད་ཀྱི་བྱུང་རིམ་འཕེལ་རྒྱས་སུ་སོང་བ་
དང་བསྟུན་ནས་རྩོམ་པ་པོས་“ ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་་
པ་” ཡི་རྗེས་ཀྱི་འབྲོག་ཁུལ་གྱི་རྣམ་པ་དེ་བརྗོད་བྱ་གཙོ་བོར་བཟུང་བ་དང་།
འབྲོག་ཁུལ་གྱི་ཕུན་སུམ་ཚོགས་པའི་རྣམ་པ་ཞིབ་བརྗོད་བྱས་ཏེ། འབྲོག་ཁུལ་གྱི་
ཆབ་སྲིད་དང་དཔལ་འབྱོར། དེ་དང་མཉམ་དུ་བྱུང་བའི་རྙོག་འཛིང་ཆེ་བའི་སྤྱི་
ཚོགས་ཀྱི་འགལ་བ་སྣ་ཚོགས་མཚོན་ཡོད། བརྩམས་སྒྲུང་ཁྲོད་ཀྱི་དབང་ལྡན་རྡོ་
རྗེའི་སྐྱིད་ལ་སྡུག་པའི་ལས་དབང་དེས་ཐོག་མཐའ་བར་གསུམ་དུ་ཀློག་པ་པོའི་་་
ཡིད་སེམས་བཀུག་ཅིང༌། རྙོག་རྫོབ་ཆེ་བའི་འགལ་བ་དེས་གཏམ་རྒྱུད་ཀྱི་བརྗོད་
བྱ་གསོན་ཉམས་ལྡན་པའི་སྒོ་ནས་བསྟན།
བོད་ཀྱི་དེང་རབས་རྩོམ་རིག་བརྩམས་ཆོས་ལས་སྒྲུང་རིང་གི་བརྗོད་སྙིང་་་
ལ་སྔོག་འདོན་དང་གསར་འབྱེད་ཆེད་པོ་བྱས་ཡོད་དེ། རྩོམ་པ་པོ་རྣམས་ཀྱི་རྩོམ་
འབྲིའི་སྨྱུག་རྩེ་དེ་ནམ་ཡང་གུང་ཁྲན་ཏང་གི་འགོ་ཁྲིད་འོག་བོད་རིགས་མི་་་་་་་
དམངས་འཚོ་བ་གསར་པའི་བདག་པོར་གྱུར་པའི་ཚུལ་ལ་བསྟོད་བསྔགས་དང་།
མི་རིགས་མཐུན་སྒྲིལ་དང་མཉམ་འབྲེལ་ལ་བསྟོད་བསྔགས། སྤྱི་ཚོགས་རིང་
ལུགས་ཀྱི་མི་གསར་དོན་གསར་བཅས་ལ་བསྟོད་བསྔགས་བྱེད་པའི་ཕྱོགས་སུ་་་་
གཏད་པ་དང་། ཚ་ཚ་འུར་འུར་གྱི་སྤྱི་ཚོགས་འཚོ་བ་དངོས་དེ་ནི་བྲི་བྱའི་ནང་
དོན་གཙོ་བོ་བྱས་ནས་སྲོལ་རྒྱུན་གྱི་རྩོམ་རིག་ལྟར་དཔེ་གཞིའི་སྣང་བརྙན་རྒྱལ་་་
པོ་དང་བཙུན་མོ། ཡང་ན་ལྷ་དང་ལྷ་མོར་བྱེད་པའི་རྩོམ་ཚུལ་རྩ་བ་ནས་བསྒྱུར་
- 47 -



བ་རེད། དེ་ལས་ལྡོག་སྟེ་མེས་རྒྱལ་འཛུགས་སྐྲུན་དང་སྲུང་སྐྱོབ་བྱེད་པའི་བྱ་
བཞག་ཁྲོད་ཀྱི་སྔོན་ཐོན་མི་སྣ་དག་བརྩམས་སྒྲུང་རིང་པོའི་ནང་གི་མི་སྣ་གཙོར་་
བོར་བཟུང་ནས་འབྲི་བཞེངས་བྱས་པས་བརྩམས་ཆོས་ཀྱི་དངོས་ཡོད་དོན་སྙིང་་
ཆེས་ཆེར་ལྡན་པར་བྱས། མདོར་ན། བོད་ཀྱི་དེང་རབས་རྩོམ་རིག་ལ་དུས་རབས་
ཀྱི་ཁྱད་ཆོས་ཤུགས་དྲག་པ་དང་རིན་ཐང་གི་ཚད་གཞི་གསར་པ་ལྡན་པ་ནི།
དུས་སྐབས་གསར་པའི་བརྩམས་ཆོས་ཀྱིས་ཐོག་མཐའ་བར་གསུམ་དུ་མི་་་་་་་་་
དམངས་ལ་ཞབས་འདེགས་ཞུ་བ་དང་སྤྱི་ཚོགས་རིང་ལུགས་ལ་ཞབས་འདེགས་་
ཞུ་བའི་དར་ཆ་མཐོར་བསྒྲེངས་བྱེད་བཞིན་པའི་མཚོན་རྟགས་དེ་ཡིན། རྩོམ་
རིག་ནི་སྒྱུ་རྩལ་གྱི་སྣང་བརྙན་ལ་བརྟེན་ནས་དོན་དངོས་མཚོན་པར་བྱེད་པ་་་་་
དང་། དེང་རབས་ཅན་བཞི་འཛུགས་སྐྲུན་བྱེད་པའི་དུས་རབས་ཀྱི་རེ་བ་དང་།
སྤྱི་ཚོགས་འཚོ་བའི་འཕེལ་ཕྱོགས་གཙོ་བོ་རྣམས་སྒྱུ་རྩལ་གྱིས་མཚོན་པར་བྱ་་་་་
དགོས་པ་ལྟར། བོད་ཀྱི་སྒྲུང་རིང་《གཙུག་གཡུ་»དང་«ལྷིང་འཇགས་ཀྱི་རྩྭ་
ཐང་»། «རྐྱལ་བའི་འཇིག་རྟེན་དུ་མྱུལ་བའི་གཏམ་རྒྱུད་》སོགས་ལས་གཞས་
དང་གཏམ་རྒྱུད། ཀ་བཤད། བསང་མཆོད་སོགས་བཀོལ་ཅིང་། རྩོམ་གྱི་ཉམས་
འགྱུར་ཐད་དེང་རབས་ཀྱི་ཁྱད་ཆོས་དང་རྒྱུན་སྲོལ་རིག་གནས་ཀྱི་འདུ་ཤེས་་
ཟུང་འབྲེལ་གང་ལེགས་བྱས་ཡོད་པ་རེད།
གཉིས་པ། འཇམ་དཔལ་རྒྱ་མཚོ་དང་ཁོའི་སྒྲུང་རིང་
《སྐལ་བཟང་མེ་ཏོག»
༡. གསར་རྩོམ་བརྒྱུད་ལམ་ངོ་སྤྲོད་པ།
བོད་རིགས་རྩོམ་པ་པོ་འཇམ་དཔལ་རྒྱ་མཚོ་ནི་༡༩༤༣ ལོར་སི་ཁྲོན་ཞིང་་་
ཆེན་དཀར་མཛེས་བོད་རིགས་རང་སྐྱོང་ཁུལ་འབའ་ཐང་རྫོང་དུ་འཁྲུངས།
འབའ་ཐང་ནི་བོད་དུ་མིང་གྲགས་ཆེ་བའི་ས་ཁུལ་ཞིག་ཡིན། དེར་ནམ་ཟླའི་ཆ་
ནས་“ འབྲི་ཆུའི་ལྷོ་རྒྱུད་” སྙན་གྲགས་ལྡན་ལ། སྒྱུ་རྩལ་གྱི་ཐད་དུའང༌“ སྒོར་
- 48 -



བྲོའི་ཕ་ཡུལ” ཞེས་སུ་བསྔགས་བརྗོད་བྱེད་ཀྱིན་ཡོད་པ་མ་ཟད། ཤེས་རིག་གི་
ཕྱོགས་ནས་ཀྱང་རྒྱ་བོད་ཀྱི་འབྲེལ་འདྲིས་ཧ་ཅང་ཆེ་བའི་ས་ཁུལ་ཞིག་ཡིན་པས།
ཆ་རྐྱེན་ཀུན་འཛོམས་ཀྱི་ཁོར་ཡུག་དེ་ལས་འཇམ་དཔལ་རྒྱ་མཚོས་བྱིས་དུས་ཀྱི་་་
འཚོ་བ་བསྐྱལ། དེ་བས་ཁོང་ལ་བོད་རིགས་ཀྱི་སྲོལ་རྒྱུན་རིག་གནས་ཀྱི་གསོ་སྐྱོང་
ཐོབ་པ་དང་། རྒྱ་བོད་སྐད་གཉིས་ལའང་སྦྱོང་བརྡར་ཕུན་སུམ་ཚོགས་པ་ཞིག་
ཐོབ་ཡོད། །
འཇམ་དཔལ་རྒྱ་མཚོས་ལོ་བཅུ་གཉིས་ཀྱི་སྟེང་སློབ་ཆུང་གི་བསླབ་བྱ་་་་་་་་
མཇུག་རྫོགས་རྗེས། ༡༩༥༠ ལོའི་ཟླ་༡༠ པར། དབུས་གཙང་དུ་དཔུང་སྐྱོད་བྱེད་
པའི་མི་དམངས་བཅིངས་འགྲོལ་དམག་ཏུ་ཞུགས། དཔུང་བསྐྱོད་བྱེད་ཞོར་དང་
ལམ་ལས་ཞོར། སྦྱོང་བརྡར་བྱེད་ཞོར་དང་། མང་ཚོགས་ཀྱི་བྱ་བ་སྒྲུབ་ཞོར་བྱས་
ཏེ་ལོ་ངོ་གཅིག་ལྷག་འགོར་རྗེས་ལྷ་སར་འབྱོར། ལམ་བར་དུ་ཞིང་སྡེ་དང་འབྲོག་
སྡེ། དགོན་པ། གངས་རི་མཐོན་པོ། རྩྭ་ཐང་འཇམ་པོ། གྲང་ངར་ཆེ་ས་སོགས་ལ་
དངོས་སུ་བརྒྱུད་དེ་ཞིང་པ་མང་ཚོགས་དང་འབྲོག་པ་མང་ཚོགས། དགེ་འདུན་
པ་སྐོར་ཞིག་དང་ཁ་བརྡ་བྱས་པར། ཁོ་ཚོས་སྡུག་བསྔལ་ལ་དམོད་པ་དང་བདེ་
སྐྱིད་འཚོ་བར་རེ་སྙེག་ཆེན་པོ་བྱེད་པ་དེས་ཁོའི་སེམས་ལ་ནམ་ཡང་བརྗེད་་་་་་་་
དཀའ་བའི་བག་ཆགས་ཟབ་མོ་ཞིག་བཞག ལྷག་པར་དབུས་གཙང་དུ་ཆབ་སྲིད་
དང་དམག་དོན། དཔལ་འབྱོར། བསམ་བློ་སོགས་ལ་ཕྱོགས་གང་ཐད་ནས་ཧ་
ལས་ཤིང་ཧང་སངས་པའི་འཐབ་རྩོད་རབ་དང་རིམ་པར་བྱུང་བ་མིག་མཐོང་་་་
ལག་ཟིན་དུ་གྱུར་པ་ལས་ཁོའི་རྩོམ་རིག་གསར་རྩོམ་ལ་འཚོ་བའི་རྨང་གཞི་རྒྱ་་་་
ཆེན་པོ་ཞིག་བཏིང་།
༡༩༥༢ལོའི་ལོ་སྟོད་ནས་༡༩༥༣ལོའི་ལོ་མཇུག་གི་བར་དུ། འཇམ་དཔལ་
རྒྱ་མཚོ་བོད་རང་སྐྱོང་ལྗོངས་དམག་ཁུལ་གྱི་ལས་བྱེད་པའི་སློབ་གྲྭར་ཞུགས་ཏེ་་་
སློབ་སྦྱོང་བྱས། སྐབས་དེར་སྟེས་དབང་གིས་ཁོའི་ལག་ཏུ་«དཔའ་བོ་དཔའ་མོ་
གསར་པའི་གཏམ་རྒྱུད་》ཅེས་པའི་རྒྱ་ཡིག་གི་དཔེ་ཆ་ཞིག་ཡོང་སྟེ་ཡང་ཡང་དུ་
– 49 —



བཀླགས་པས། གཏམ་རྒྱུད་ནང་གི་མི་སྣ་གཙོ་བོའི་བྱ་སྤྱོད་ལས་སེམས་འགུལ་
ཆེན་པོ་ཐེབས། དེ་དང་མཉམ་དུ་དབུས་གཙང་དུ་དཔུང་བསྐྱོད་བྱེད་པའི་ལམ་
བར་དུ་མི་དམངས་བཅིངས་གྲོལ་དམག་གི་རྒྱ་བོད་མི་རིགས་ཀྱི་བཀོད་འཐབ་་་
པ་དང་རྒྱ་ཆེ་བའི་བོད་རིགས་མང་ཚོགས་ཁྲོད་ཀྱི་མི་དངོས་དོན་དངོས་འགའ་་་
དྲན་པས། ཁོའི་ཡིད་སེམས་ནམ་ཡང་བདེ་ལ་འབབ་དཀའ་བར་གྱུར།
༡༩༥༤ལོའི་ལོ་འགོར། ཁོ་ལྷ་ས་ནས་ཁྲེང་ཏུའུ་ལྷོ་ནུབ་མི་རིགས་སློབ་གླིང་དུ་
སོང་སྟེ་སློབ་སྦྱོང་བྱས། དེ་རུ་བོད་རིགས་ཀྱི་རྩོམ་རིག་དང་རྒྱ་རིགས་ཀྱི་རྩོམ་
རིག ཀྲུང་གོའི་རྩོམ་རིག ཕྱི་རྒྱལ་གྱི་རྩོམ་རིག་སོགས་བརྩམས་ཆོས་མིང་གྲགས་
ཅན་འབོར་ཆེན་ཞིག་བཀླགས། བརྩམས་སྒྲུང་གསར་པ་གང་བཀླགས་ནའང་།
ཁོའི་མིག་ལམ་ལ་འཇིག་རྟེན་གསར་པ་ཞིག་གསལ་པོར་མངོན་པ་ལྟ་བུའི་སྣང་་་་
ཚུལ་བྱུང་བས། ཁོས་ཀྱང་བརྩམས་སྒྲུང་རེ་བྲིས་ཏེ་རང་ཉིད་ཀྱི་མཐོང་ཐོས་དྲན་
གསུམ་རྒྱ་ཆེ་བའི་མི་དམངས་དང་དུས་རབས་འདིའི་སྤུན་གྲོགས་ཚོར་བཤད་་་་་
འདོད་སྐྱེས། །
༡༩༦༠ ལོར། འཇམ་དཔལ་རྒྱ་མཚོས་ལོ་མང་པོའི་རིང་གི་རྩོམ་རིག་
གསར་རྩོམ་གྱི་རྨི་ལམ་དེ་དངོས་སུ་ལག་ལེན་དུ་མཐའ་འཁྱོལ་བྱེད་ཆེད། ཐོག་
མར་བརྩམས་སྒྲུང་འབྲི་བའི་གྲ་སྒྲིག་བྱས། ༡༩༦༡ ལོར་ཁོས་རྒྱ་ཡིག་གི་ཡིག་
འབྲུ་ཁྲི་ཉི་ཤུ་ལྷག་ཡོད་པའི་མ་ཡིག་བྲིས་ཏེ་བློ་མཐུན་རྒན་པ་སྐོར་ཞིག་ལ་ཕུལ་་་
ཏེ་གཟིགས་སུ་བཅུག་པས། ཚང་མས་ཁོར་ལྷག་བསམ་རྣམ་དག་གིས་སྐུལ་མ་
བཏང་། དེ་ནས་ཁོང་གིས་རང་ལ་ཡིད་ཆེས་སྐྱེས་ཏེ་མུ་མཐུད་དུ་གཟབ་ནན་
གྱིས་བྲིས་པ་མ་ཟད། ཡང་ཡང་དག་བཅོས་བྱས། ༡༩༦༣ ལོར། ཕལ་ཆེར་སྒྲུང་
རིང་གི་མ་ཡིག་ཅིག་ལེགས་འགྲུབ་བྱུང་སྟེ་ཀྲུང་གོ་ན་གཞོན་དཔེ་སྐྲུན་ཁང་དུ་་་་
བསྐྱལ། རྩོམ་སྒྲིག་པས་ཧ་ཅང་མཐོང་ཆེན་བྱས་ཏེ་གོམ་གང་མདུན་སྤོས་སྒོས་
བཟོ་བཅོས་བྱ་དགོས་པའི་རེ་བ་ཞིབ་ཕྲ་བཏོན། ༡༩༧༩ ལོར། ཁོས་མ་ཡིག་ལ་
བཟོ་བཅོས་བྱས་ཏེ་མི་དམངས་རྩོམ་རིག་དཔེ་སྐྲུན་ཁང་དུ་བསྐྱལ། དེ་ལྟར་ལོ་ངོ་
- 50 -



ཉི་ཤུའི་རིང་དུ་དཀའ་སྤྱད་འབད་བརྩོན་བྱས་མཐར་༡༩༨༠ ལོར་ཁོའི་སྒྲུང་་་་་
རིང་《སྐལ་བཟང་མེ་ཏོག་》(རྒྱ་ཡིག་》དེབ་དངོས་སུ་དཔེ་སྐྲུན་བྱས། དེ་ནི་
འཇམ་དཔལ་རྒྱ་མཚོའི་མིང་གྲགས་ཆེ་བའི་རྩོམ་ཞིག་ཡིན་པ་མ་ཟད། བོད་མི་
རིགས་ཀྱི་དེང་རབས་རྩོམ་སྟེགས་སྟེང་བོད་རིགས་ཀྱི་རྩོམ་པ་པོས་བྲིས་པའི་་་་་་
སྒྲུང་རིང་ཆེས་ཐོག་མའང་ཡིན། དེ་དང་མཉམ་དུ། འཇམ་དཔལ་རྒྱ་མཚོས་རང་
ཉིད་ཀྱི་བོད་ཡིག་གི་གནས་བབ་ཡག་པོ་སྤེལ་ཆེད་མུ་མཐུད་དུ་ཧུར་བརྩོན་བྱས་་
ཏེ། བོད་ཡིག་གི་ལམ་ནས་སྙིང་བསྡུས་དང་གསོན་ཉམས་ལྡན་པར་བཟོ་བཅོས་
བྱས་ཏེ། ༡༩ ༨ ༢ ལོར་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས། ཁོང་གིས་
ཡིག་རིགས་གཉིས་ཀྱི་ལམ་ནས་གསར་རྩོམ་གྱི་འབྲས་བུ་གཡུར་ཟ་བ་ཞིག་་་་་་་་
བླངས་པས། སྤྱི་ཚོགས་སྟེང་ནས་མགྲིན་གཅིག་དབྱངས་གཅིག་གིས་བསྔགས་
བརྗོད་ཀྱི་མེ་ཏོག་གཏོར།།
༡༩ ༨༠ ལོར། འཇམ་དཔལ་རྒྱ་མཚོས་ཀྲུང་གོའི་སྤྱི་ཚོགས་ཚན་རིག་གླིང་
གྲངས་ཉུང་མི་རིགས་རྩོམ་རིག་ཞིབ་འཇུག་ཁང་གི་ཞིབ་འཇུག་པ་གཞོན་པར་་་་་
རྒྱུགས་སྤྲད་པ་བརྒྱུད་ནས་བསྡུ་ལེན་བྱས་པས། ཁོས་ཕྱོགས་གཅིག་ནས་བོད་ཀྱི་
རྩོམ་རིག་ཞིབ་འཇུག་དང་ཕྱོགས་གཅིག་ནས་མུ་མཐུད་དུ་རྩོམ་རིག་གསར་རྩོམ་
བྱས། ལོ་ངོ་བཅུའི་རིང་ལ། ཁོས་སྒྲུང་རིང་ཆེན་མོ་《གེ་སར་སྒྲུང་》ལ་ཞིབ་
འཇུག་བྱས་ཏེ་《གེ་སར་གྱི་ཐོག་མའི་དཔྱད་པ་»ཞེས་པའི་དཔེ་དེབ་ཅིག་དཔེ་་་
སྐྲུན་བྱས་པ་མ་ཟད། དཔྱད་རྩོམ་བཞི་བཅུ་ལྷག་ཀྱང་འགྲེམ་སྤེལ་བྱས། དུས་
མཚུངས་སུ་ཞིབ་འཇུག་པ་ཝུའུ་བེ་དང་མཉམ་འབྲེལ་གྱིས་《ཏཱ་ལའི་བླ་མ་སྐུ་་་་་
ཕྲེང་བཅུ་གསུམ་པ་»ཞེས་པའི་སྒྲུང་རིང་གསར་རྩོམ་མཛད་པ་དང། «གེ་སར་
སྒྲུང་ཁ་ཚང་»ཞེས་པའི་དཔེ་ཆ་གསུམ་བརྩམས་པས། ཚན་རིག་ཞིབ་འཇུག་
དང་གསར་རྩོམ་ཕྱོགས་གཉིས་ལ་འབྲས་བུ་གཡུར་ཟ་བ་བླངས། དེང་སྐབས་
ཁོང་ནི་ཞིབ་འཇུག་པ་དང་། ཀྲུང་གོའི་རྩོམ་པ་པོ་མཐུན་ཚོགས་ཀྱི་ཚོགས་མི།
ཀྲུང་གོ་གྲངས་ཉུང་མི་རིགས་རྩོམ་པ་པོའི་ཚོགས་གཙོ་གཞོན་པ། རྒྱལ་ཡོངས་ཀྱི་
- 51 -



«གེ་སར་》ལས་དོན་ཚོ་ཆུང་གི་ཙུའུ་ཀྲང་བཅས་ཡིན།
༢. བདེ་སྐྱིད་ཀྱི་འཚོ་བར་རེ་ཞིང་སྙེག་པའི་སྤེན་པ།
བརྩམས་སྒྲུང་ནང་གི་མི་སྣ་གཙོ་བོའི་སྣང་བརྙན་གྱིས་སྤྱི་ཚོགས་ངེས་ཅན་་་
ཞིག་གི་རང་བཞིན་མཚོན་པ་ནི་བརྩམས་སྒྲུང་གི་ཁྱད་ཆོས་གཙོ་བོ་ཡིན།
བརྩམས་སྒྲུང་རིང་གྲས་《སྐལ་བཟང་མེ་ཏོག་》ཅེས་པའི་ནང་དུ་རྩོམ་པ་པོས་་་་
ཁྱོན་བསྡོམས་མི་སྣ་ལྔ་བཅུ་ལྷག་ཙམ་གསར་བཞེངས་བྱས་ཡོད་མོད། འོན་ཀྱང་
རྩོམ་པ་པོས་མི་སྣ་ཐམས་ཅད་ཀྱི་སྣང་བརྙན་ཕྲ་ཞིབཀྱིས་མ་བྲིས་པར་བརྩམས་་་
སྒྲུང་ནང་གི་མི་སྣ་གཙོ་བོའི་སྣང་བརྙན་དེ་དམིགས་སུ་བཀར་ཏེ་བཀྲག་་་་་་་་་་
མདངས་ལྡན་པ་ཞིག་བྲིས་ཤིང་། མི་སྣ་གཙོ་བོ་སྤེན་པའི་ལུས་ཐོག་ནས་མི་
རིགས་ཀྱི་ཁྱད་ཆོས་གསལ་པོར་མངོན་སྟབས་མི་རྣམས་ཀྱི་ཡིད་ལ་ནམ་ཡང་་་་་
བརྗེད་དཀའ་བའི་བག་ཆགས་གཏིང་ཟབ་ཅིག་བཞག་
སྒྲུང་རིང་《སྐལ་བཟང་མེ་ཏོག་»འགོ་ཚུགས་མ་ཐག་ཏུ་རྩོམ་པ་པོས་ལོ་་་་
རྒྱུས་སྨྲ་བའི་འབྲི་སྟངས་སྤྱད་ནས་སྔར་དམྱལ་བའི་ཡུལ་ལྟ་བུར་འཚོ་བ་སྐྱེལ་་་
བཞིན་པའི་རྒྱ་ཆེའི་བོད་རིགས་ཞིང་བྲན་རྣམས་ཀྱི་ཡ་ང་བའི་སྡུག་བསྔལ་དང༌།
ཞིང་བྲན་ལམ་ལུགས་ཀྱི་མུན་ནག་ལོ་རྒྱུས་གནས་ཚུལ་རྒྱས་ཤིང་ཞིབ་པར་བྲིས་་་
ནས་དེའི་མུར་སྒྲུང་ནང་གི་མི་སྣ་གཙོ་བོ་སྤེན་པ་དང་བུད་མེད་ལྷ་སྒྲོན་གྱི་སྐོར་་་
རིམ་བཞིན་མཚོན་པར་བྱས། སྤེན་པ་ནི་མི་རབས་ནས་མི་རབས་སུ་བྲན་གཡོག་
བྱེད་མཁན་ཞིང་བྲན་དབུལ་པོའི་བུ་ཕྲུག་ཅིག་ཡིན་ཞིང་། ཁོ་ལ་མངའ་བདག་
ཆེན་པོ་ཡེ་ཤེས་དང་ཚེ་དབང་བསམ་གྲུབ་སོགས་ཀྱི་མནར་གཅོད་ཚད་མེད་་་་་་
ཕོག་པ་མ་ཟད། དབང་སྒྱུར་གྲལ་རིམ་གྱིས་ཁོ་གླུད་འགོང་དུ་ཡང་བརྫངས་པ་
རེད། སྤེན་པས་དཀའ་སྡུག་གི་འཚོ་བ་དེ་ལྟ་བུ་བསྐྱེལ་བས་མཐར་ཐབས་ཟད་དེ་
འཆི་དགོས་པའི་བསམ་ཚུལ་ཡང་སྐྱེས། ཡིན་ནའང་སྐབས་དེར་སྤོ་བོ་ཟླ་བས་
རྟག་ཏུ་བཤད་པའི་གསེར་གཤོག་ཅན་གྱི་ལྷ་བྱ་དང་ལྷ་དམག་དེ་དག་དྲན་པ་་་་་
དང་། ཕ་བསྟན་འཛིན་གྱིས་སྤྲད་པའི་གློ་གྲི། བུ་མོ་ལྷ་སྒྲོན་གྱི་བརྩེ་དུང་བཅས་
- 52 -



ཀྱིས་སླར་ཡང་འཚོ་འདོད་ཀྱི་སྟོབས་ཤུགས་དང་རེ་བ་རྙེད་པ་དང༌། ལྷག་པར་
ཁོ་བཅིངས་འགྲོལ་དམག་ལ་ཞུགས་རྗེས་ཏང་གི་སློབ་གསོ་དང་། རུ་གཙོ་ལི་ཀང་
གི་བསླབ་བྱ། འཐབ་འཛིང་པ་རྣམས་ཀྱི་རོགས་རམ་བཅས་ཀྱི་འོག་རིམ་བཞིན་
གུང་ཁྲན་རིང་ལུགས་ཀྱི་གོ་རྟོགས་ལྡན་པའི་འཐབ་འཛིང་པ་ཞིག་ཏུ་གྱུར་ཏོ། །
སྤེན་པ་ནི་མངའ་བདག་ཆེན་པོ་ཚེ་དབང་བསམ་གྲུབ་ཀྱི་གྲི་ཁ་ནས་ཐར་་་་
ཏེ་སྤང་རྒྱན་གཞིས་ཀར་སླེབས། སྤེན་པས་ལོ་ན་ཆུང་དུས་ནས་དཀའ་སྡུག་ཆེ་
བའི་འཚོ་བ་རོལ་ཞིང་། ལོ་གསུམ་ལ་སླེབས་དུས་མངའ་བདག་ཡེ་ཤེས་ཀྱིས་ཁོའི་
དཔྲལ་བར་ཁྱི་ཐམ་ཞིག་བརྒྱབ། མངའ་བདག་རྣམས་ཀྱིས་བྲན་གཡོག་དབུལ་
ཕོངས་རྣམས་ལ་སྙིང་རྗེ་གཏན་ནས་མེད་མོད། འོན་ཀྱང་ཞིང་བྲན་དབུལ་པོ་
ཕན་ཚུན་བར་གྱི་བརྩེ་དུང་ནི་གཏིང་དཔག་བྲལ་བའི་རྒྱ་མཚོ་ཇི་བཞིན་ཟབ།
སྤེན་པ་སྤང་རྒྱན་གཞིས་ཀར་སླེབས་ནས་བྲན་གཡོག་ལྷ་སྒྲོན་ཞེས་པའི་བུ་མོ་དེ་་
དང་འཕྲད་ནས་ཁོ་གཉིས་བར་གྱི་དུང་སེམས་ཇེ་ཟབ་ཏུ་འགྲོ་བཞིན་ཡོད་པའི་་་
སྐབས་དེར་མངའ་བདག་ཡེ་ཤེས་དང་སྐལ་རྡོར་གྱིས་བོད་སྐྱོད་བཅིངས་འགྲོལ་་
དམག་བོད་( དབུས་གཙང་)ལ་ཡོང་དུ་མི་འཇུག་རྒྱུའི་བསམ་ངན་བཅངས་་་་་
ཤིང༌། ཆོས་ལུགས་བེད་སྤྱད་ནས་མང་ཚོགས་ལ་མགོ་སྐོར་གཏོང་ཕྱིར་སྤེན་པ་
གླུད་འགོང་དུ་བརྩིས་ཏེ་ཡུལ་དེ་ནས་མཐར་སྐྲོད་བཏང་མཐར་སྤེན་པས་ནི་ཡ་་་
ང་བའི་འཚོ་བ་རོལ་དགོས་བྱུང་བ་དང་། ལྷག་པར་མི་ཡུལ་འདིར་འཚོ་ཐབས་
བྲལ་བའི་དུས་སུ་སླེབས་པ་ནི་སྐབས་དེའི་རྒྱ་ཆེའི་བོད་རིགས་མི་དམངས་་་་་་་
རྣམས་ཀྱི་སྐྱོ་སྡུག་གི་ལས་དབང་དངོས་བྲིས་བྱས་པ་ཞིག་ཡིན་ལ། སྤེན་པའི་
གཤིས་ཀའི་ཁྱད་ཆོས་དང་བསམ་པའི་འཕེལ་རིམ་གྱི་གཞི་བཏིང་བའང་ཡིན་ནོ།།
རྩོམ་པ་པོས་མི་སྣའི་གཤིས་ཀར་མི་རིགས་ཀྱི་སྙིང་སྟོབས་ལྡན་དུ་བཅུག་པར་མ་་་
ཟད། མི་རིགས་ཀྱི་ཁྱད་ཆོས་ཀྱང་མཚོན་པར་བྱས་ཡོད། སི་ཏ་ལིན་གྱིས་གསུངས་
དོན་“ མི་རིགས་ཀྱི་ཁྱད་ཆོས་ཡོད་པའི་མི་རིགས་གཤིས་ཀ་ནི་དུས་སྐབས་ལ་མ་་
ལྟོས་པར་གྲལ་རིམ་ཐམས་ཅད་དང་འབྲེལ་བ་མེད་པ་མིན་ཞིང་། དེའི་རང་
- 53 -



བཞིན་ཐོག་ཏུ་དུས་རབས་ངེས་ཅན་ཞིག་གི་གྲལ་རིམ་གྱི་དོན་དང་ལྡན་པ་དང་།
མི་རིགས་ཤིག་གི་འཚོ་བའི་ཆ་རྐྱེན་མཚོན་པའི་རྟགས་མཚན་ལྡན།”2 ཞེས་པ་
ལྟར་རྩོམ་པ་པོས་སྒྲུང་རྩོམ་དུ་གསར་བཞེངས་བྱས་པའི་མི་སྣའི་སྣང་བརྙན་་་་་
གཙོ་བོ་སྤེན་པ་དེ་དཔའ་ངར་ལྡན་པའི་དཔའ་བོའི་གཟུགས་སུ་མ་བཀོད་ཀྱང་།
རྒྱས་ཤིང་ཞིབ་པའི་ཐོག་ནས་སྔར་བོད་ཀྱི་སྤྱི་ཚོགས་ཀྱི་འཚོ་བའི་གནས་བབ་་་་་
དང་། གྲལ་རིམ་སོ་སོའི་བར་གྱི་འབྲེལ་བ། ལོ་རྒྱུས་ཀྱི་གནས་ཚུལ་བཅས་དངོས་
སུ་མཚོན་ནུས་པའི་མི་སྣའི་སྣང་བརྙན་ཞིག་ཏུ་གསར་བཞེངས་བྱས་པས་ཀློག་་་་
པ་པོ་རྣམས་ཀྱི་མིག་ལམ་དུ་དོན་སྙིང་ལྡན་པའི་ལོ་རྒྱུས་ཀྱི་དུས་རབས་ཤིག་་
མངོན་པར་བྱས་ཡོད།
སྤེན་པ་ནི་ཆོས་ལུགས་ཀྱི་ཤུགས་རྐྱེན་ཐེབས་པའི་ཞིང་བྲན་ཞིག་ཡིན་པ་་་་
དང་། ཁོས་སྤྲུལ་སྐུ་བླ་མ་རྣམས་ཀྱིས་“ དཔྲལ་བའི་སྟེང་གི་གཉེར་མ་གསུབ་རྒྱུ་
མེད། ལས་ལ་འཁེལ་བའི་དོན་དེ་ཟློག་ཐབས་མེད”ཅེས་ཟེར་བ་དེ་དག་ལ་ཡིད་
ཆེས་བྱེད་ཀྱིན་ཡོད་ལ་ལེའུ་གསུམ་པའི་ནང་སྤེན་པའི་བསམ་པར་“ མི་དྲག་་་་་་
ཚོས་ང་ནི་ཉེས་ཅན་གྱི་ཕྲུ་གུ་དང་ཀླུད་འགོང་དུ་རྫོང་འོས་པའི་མི་ཞིག་རེད་་་་་
ཅེས་ཟེར་བ་མ་ཟད་དངོས་སུ་བརྫངས་བྱུང་། ང་ཤི་བའི་རྗེས་སུ་དམྱལ་བའི་
གཏིང་དུ་འགྲོ་རྒྱུ་ལས་གཞན་མེད་ཅེས་ཟེར་མོད། འོན་ཀྱང་སྐད་ཆ་དེ་ཚོ་བདེན་
པ་ཡིན་ནམ། མི་ངན་ཚེ་དབང་བསམ་གྲུབ་དང་། སྐལ་རྡོར། ཡེ་ཤེས་སོགས་ཀྱིས་
མི་ལ་གཤེ་གཤེ་དང་གནོད་འཚེ་ཁོ་ན་གཏོང་བ་མ་ཟད། ཐ་ན་ཉེས་མེད་ལ་ཉེས་
འདོགས་བྱས་ནས་དམར་གསོད་བཏང་བ་སོགས་བྱ་ངན་ཅི་རིགས་སྒྲུབ་ཡོད་་་་
རུང་། ཁོ་ཚོ་ཤི་བའི་རྗེས་སུ་བདེ་བ་ཅན་གྱི་ཞིང་ཁམས་སུ་སྐྱེ་ཐུབ་ཟེར་བའི་རྒྱུ་
མཚན་ཅི་ཡིན། གལ་ཏེ་མི་གསོད་ཀྱི་གཤེད་མ་རྣམས་བདེ་བ་ཅན་གྱི་ཞིང་ཁམས་
སུ་སྐྱེ་ཐུབ་པ་ཡིན་ན་སྡུག་མྱོང་མཁན་དབུལ་པོ་རྣམས་ཤི་རྗེས་དམྱལ་བར་འགྲོ་་
དགོས་པའི་རྒྱུ་མཚན་ཅི་ཡིན། དངོས་གནས་ང་ཚོ་ནི་ལས་ངན་བསོད་ཟད་ཀྱི་མི་
ཞིག་ཡིན་ནམ་” སྙམ་ནས་སྤྲུལ་སྐུ་བླ་མ་རྣམས་ཀྱིས་བཤད་ཚུལ་ལ་དོགས་་་་་
- 54 -



པའང་ཟོས་མྱོང་། ལྷག་པར་མི་སེར་རྣམས་སྡུག་བསྔལ་གྱི་རྒྱ་མཚོ་ལས་སྐྱོབ་པའི་
གསེར་གཤོག་ཅན་གྱི་ལྷ་བྱ་དང༌། ཕ་བསྟན་འཛིན་གྱིས་སྤྲད་པའི་གློ་གྲི། དགྲ་ཤ་
ལེན་པའི་རེ་འདུན་ལ་སོགས་པ་དྲན་ནས་རྨོངས་དད་དང་ཞིང་བྲན་ལམ་་་་་་་་
ལུགས་ལ་དོགས་པ་སྐྱེས་ཏེ་འཚོ་བ་གསར་པའི་ལམ་བུ་ཞིག་འཚོལ་དགོས་པའི་་་
བསམ་པ་བཅངས། གཞན་ཡང་སྤེན་པས་བརྗིད་ཉམས་ཆེ་ཞིང་མཛེས་སྡུག་ལྡན་
པའི་ཡུལ་ལྗོངས་དེ་དག་མཐོང་ཚེ་བདེ་སྐྱིད་ཀྱི་འཚོ་བ་ཡིད་ལ་ཤར་ནས་རུལ་་་་
སུངས་མུན་ནག་གི་ཞིང་བྲན་ལམ་ལུགས་ལ་འཁོན་སེམས་བཅངས་ཏེ་ང་ཚོ་་་་་་
བོད་ལྗོངས་ཀྱི་གངས་རི་འདི་འདྲའི་བརྗིད་ཆགས་པ་དང་། ནགས་ཚལ་ནི་འདི་
འདྲའི་མཛེས་སྡུག་ལྡན་པ། ས་གཞི་ནི་འདི་འདྲའི་ཐོན་ཁུངས་ཕྱུག་པ་ཞིག་ཡིན་
མོད་ཀྱང་ང་སྤེན་པ་ནི་སྡོད་སའི་ས་དང་འཛུལ་སའི་ཁུང་ཙམ་ཡང་མེད་པ་ཅི་་་
ཡིན་ནམ་ཞེས་རང་གིས་རང་ལ་དྲི་བ་འདོན་བཞིན་དུ་དགྲ་ཤ་ལེན་སེམས་ཀྱི་་་་
ཁོང་ཁྲོའི་མེ་ལྕེ་དྲག་ཏུ་མཆེད་དེ་དཔོན་ངན་དམྱལ་བར་མ་བརྫངས་ན། དབུལ་
ཕོངས་ལྷ་ཡུལ་དུ་འགྲོ་དཀའ་ཞེས་སྤོབས་པ་ཆེན་པོའི་ངང་བཀས་བཀོད་རྒྱུད་་་
འཛིན་ཞིང་བྲན་ལམ་ལུགས་ལ་དགྲ་ཟླར་བཟུང་ཞིང་འཇིག་རྟེན་གྱི་གཏམ་་་་་་
དཔེར་“ གཏམ་ལན་པོ་མེད་ན་ལྐུགས་པ་རེད། དགྲ་ལན་པོ་མེད་ན་སྔར་མ་
རེད།” ཅེས་གྲགས་པ་ལྟར་ངས་དགྲ་འདུལ་གཉེན་སྐྱོང་གི་ལས་རང་བྱེད་དགོས་
སྙམ་ནས་དགྲ་ཤ་ལེན་རྒྱུའི་སེམས་ཐག་བཅད། དེ་ནས་སྤེན་པ་བཅིངས་འགྲོལ་
དམག་ལ་ཞུགས་མོད། འོན་ཀྱང་ཞིང་བྲན་ལམ་ལུགས་ཀྱི་སྤྱི་ཚོགས་དང་ལས་
དབང་སྨྲ་བའི་བག་ཆགས་དེ་སྤེན་པའི་བསམ་པའི་འཆིང་སྒྲོག་ཏུ་གྱུར་ནས་་་་་་
བསམ་བློའི་བཀག་རྒྱར་ཚུད་པ་སྟེ། དཔེར་ན་སྤེན་པ་དམག་ལ་ཞུགས་རྗེས་ཁོས་
གྱོན་འོས་པའི་ལྷམ་མ་རྙེད་སྟབས་ཡིད་ལ་རང་དམན་གྱི་འདུ་ཤེས་ཤར་ནས་ཡེ་་
ཤེས་དང་སྐལ་རྡོར་གྱིས་ང་ལ་འཕྱ་སྨོད་ཀྱིས་“ ཕོ་རོག་ལ་སྐྲ་དཀར་སྐྱེ་མི་སྲིད།
ལས་ངན་པ་ཁྱོད་ལ་བདེ་སྐྱིད་འཐོབ་མི་སྲིད་” ཅེས་ཟེར་བ་དེ་དག་ངའི་རྐང་་་་་
པར་བལྟོས་ན་བདེན་པ་འདྲ་ཞེས་སྙམ། ཡང་ཁོས་དམག་ཆས་གྱོན་དུས་འཐབ་
— 55 -



འཛིང་པ་ཞའོ་སུང་གིས་སྲུང་འཁོར་འགྲོལ་རྩིས་བྱས་པར་ཁོས་ཞའོ་སུང་ལ་མ་་་
དགའ་བའི་རྣམ་འགྱུར་བསྟན། མཛའ་བརྩེའི་དུང་སེམས་ལྷག་པར་ཟབ་པའི་ལྷ་
སྒྲོན་ལ་ཡིད་ནས་དགའ་མོད། འོན་ཀྱང་རང་དམན་གྱི་འདུ་ཤེས་སྐྱེས་ནས་ལྷ་
སྒྲོན་དང་མཉམ་དུ་འཚོ་བ་བསྐྱལ་ན་ལྷ་སྒྲོན་ལ་བགེགས་དང་བར་ཆད་ཡོང་་་
ངེས་སྙམ་གྱི་ཡོད། དེ་རྗེས་དམག་དཔུང་གི་རུ་གཙོ་ལི་ཀང་དང་འཐབ་འཛིང་པ་
རྣམས་ཀྱི་སློབ་གསོ་དང་རོགས་རམ། རང་གི་ཡིད་མཐུན་པའི་མཛའ་གྲོགས་ལྷ་
སྒྲོན་གྱི་སེམས་གསོ། དམག་དཔུང་གཞིས་ཀར་སླེབས་ནས་བྱུང་བའི་འགྱུར་ལྡོག་
ལ་སོགས་པས་སྤེན་པའི་བསམ་བློར་རིམ་བཞིན་འགྱུར་ལྡོག་བྱུང་སྟེ་བོད་རིགས་
མི་དམངས་རྣམས་ཡར་ལངས་བཅིངས་འགྲོལ་ཐོབ་ནས་བདེ་སྐྱིད་དཔལ་དང་་་་
ལྡན་པའི་འཚོ་བ་གསར་པར་རོལ་དགོས་ན། ཏང་གི་འགོ་ཁྲིད་དང་། མི་
དམངས་བཅིངས་འགྲོལ་དམག་གི་རོགས་རམ་ལ་བརྟེན་དགོས་པ་དང༌། རང་
ཉིད་ཡར་ལངས་ནས་འཐབ་རྩོད་བྱེད་དགོས་པ་ལས་ལྷ་བླ་མ་སུ་ཞིག་གིས་ཀྱང་་
རོགས་རམ་བྱེད་མི་ཐུབ། མི་དམངས་ཀྱི་འཐབ་འཛིང་པ་ཞིག་གིས་སྲུང་འཁོར་
ལ་བརྟེན་ནས་རང་ཉིད་སྲུང་སྐྱོབ་བྱེད་དགོས་དོན་ནི་དེ་བས་ཀྱང་མི་འདུག་་་་་
སྙམ་ནས་རྨི་ལམ་ལས་སད་པ་བཞིན་དུ་རྒྱ་མོ་རྔུལ་ཆུའི་འགྲམ་དུ་སྤེན་པ་ནི་་་་་
ལས་དབང་སྨྲ་བའི་འཆིང་རྒྱ་ལས་ཐར་ནས་གསར་བརྗེ་པ་ཞིག་ཏུ་འགྱུར་འགོ་་་
ཚུགས་པ་དེ་མཚོན། སྤེན་པའི་བསམ་བློའི་འགྱུར་ལྡོག་ལ་བརྒྱུད་རིམ་ཡོད་པ་སྟེ།
ཁོས་ཐོག་མར་རང་ཉིད་བདེ་སྐྱིད་ཀྱི་འཚོ་བ་རོལ་རྒྱུའི་བསམ་བློ་བཅངས་པ་་་་་་
དང་། རྗེས་སུ་ཁོའི་བསམ་བློའི་གོ་རྟོགས་ཇེ་མཐོར་གྱུར་ནས་རྒྱ་ཆེའི་བོད་རིགས་
མི་དམངས་ཀུན་གྱི་བདེ་སྐྱིད་ལ་སེམས་ཁུར་བྱེད་པ་དང་། ་ བཅིངས་འགྲོལ་
དམག་དང་མཛའ་བརྩེ་བཙུགས། དཔེར་ན་ལེའུ་བཅོ་ལྔ་པའི་ནང་སྤེན་པས་
རྩམ་པ་ཟ་མཁན་གྱི་ནང་ནས་མི་ཡག་པོ་དང་སྡུག་པོ་ཡོད་པ་ཇི་བཞིན་འབྲས་་་་
ཟ་མཁན་གྱི་ནང་དུའང་མི་ཡག་བཙོག་སྣ་ཚོགས་ཡོད་པ་རེད་ཅེས་བཤད་པ་དེ་་
ནི་ཁོའི་སེམས་གཏིང་གི་སྐད་ཆ་ཡིན། སྤེན་པའི་མེས་རྒྱལ་གཅིག་གྱུར་དང་རྒྱ་
- 56 -



བོད་མཐུན་སྒྲིལ་གྱི་ཆེད་ལས་དོན་བསམ་གྱིས་མི་ཁྱབ་པ་བསྒྲུབས་པའི་བརྒྱུད་་་
རིམ་བྲིས་པའི་ཐོག་ནས་གུང་ཁྲན་རིང་ལུགས་ཀྱི་གོ་རྟོགས་ལྡན་པའི་སྣང་་་་་་་
བརྙན་ཞིག་ཀློག་པ་པོ་རྣམས་ཀྱི་མིག་མདུན་དུ་བསྟན་ཏོ། །
«སྐལ་བཟང་མེ་ཏོག་》ནང་གི་མི་སྣ་གཙོ་བོ་སྤེན་པའི་བསམ་པའི་ཁྱད་་་་་
ཆོས་དང་གཤིས་ཀ་ནི་སྤེན་པའི་བྱ་སྤྱོད་དང་བཤད་པའི་སྐད་ཆ། བསམ་པའི་
དྲན་ཚུལ། ལུས་ཀྱི་ཉམས་འགྱུར་ལ་སོགས་པ་གཞིར་བཟུང་སྟེ་དམིགས་བསལ་
གྱིས་རྒྱས་ཤིང་ཞིབ་མོར་བྲིས་ནས་མཚོན་ཡོད། སྒྲུང་རྩོམ་དེའི་ནང་དུ་བཞེངས་
པའི་མི་སྣ་གཙོ་བོ་སྤེན་པའི་སྣང་བརྙན་ནི་སྔར་བོད་ཀྱི་འཚོ་བའི་གར་སྟེགས་་་་
ཐོག་སྐྱེ་བོ་ཀུན་ལ་སེམས་འགུལ་ཐེབས་པའི་འཁྲབ་གཞི་ཞིག་དང་མཚུངས་པར་
ཞིང་བྲན་ནང་གི་དཔེ་མཚོན་དུ་འོས་པའི་སྣང་བརྙན་ཞིག་ཡིན་པ་དང་། སྤེན་
པའི་སྐྱོ་སྡུག་ནི་དུས་རབས་དེའི་རྒྱ་ཆེའི་ཞིང་བྲན་གྱི་སྐྱོ་སྡུག་ཡིན་ཞིང༌། སྤེན་པ་
ནི་ལས་དབང་སྨྲ་བའི་འཆིང་རྒྱ་ལས་ཐར་ཏེ་གུང་ཁྲན་རིང་ལུགས་ཀྱི་ཕུགས་་་་་
བསམ་ལྡན་པའི་མི་རབས་གསར་པ་ཞིག་ཏུ་གྱུར་པ་ནི་བོད་རིགས་མི་དམངས་་་
རྣམས་རྨོངས་གཉིད་ལས་སད་པའི་མཚོན་རྟགས་ཡིན་ལ། སྤེན་པ་ནི་བརྟན་
ཞིང་འགྱུར་བ་མེད་པའི་འཐབ་འཛིང་པ་ཞིག་ཏུ་གྱུར་ཏེ་བདེ་སྐྱིད་འཚོ་བའི་་་་་
བགྲོད་ལམ་ཐོག་ཏུ་བསྐྱོད་པ་ནི་རྒྱ་ཆེའི་བོད་རིགས་མི་དམངས་བདེ་སྐྱིད་འཚོ་་་
བའི་ལམ་དུ་བསྐྱོད་པའི་མཚོན་རྟགས་ཀྱང་ཡིན།
༣. «སྐལ་བཟང་མེ་ཏོག་»གི་བརྗོད་བྱའི་བསྟན་དོན།
སྒྲུང་རིང་《སྐལ་བཟང་མེ་ཏོག་»ནི་དབུས་གཙང་དུ་དཔུང་བསྐྱོད་བྱས་་་་
པ་ཞིབ་འབྲི་བྱས་པའི་རྩོམ་རིག་བརྩམས་ཆོས་འབུར་དུ་ཐོན་པ་ཞིག་ཡིན་ལ།
དེར་དཔེ་ཆ་སྣ་གཉིས་ཡོད་པ་ལ། རྒྱ་ཡིག་ལ་ཡིག་འབྲུ་ཁྲི་བཞི་བཅུ་ལྷག་དང་
བོད་ཡིག་ལ་ཡིག་འབྲུ་ཁྲི་ཉི་ཤུ་ལྷག་ཡོད། སྐབས་དང་པོའི་རྒྱལ་ཡོངས་གྲངས་
ཉུང་མི་རིགས་ཀྱི་སྒྲུང་རིང་གཟེངས་བསྟོད་བྱེད་པའི་དཔྱད་བསྡུར་ཁྲོད་བྱ་་་་
དགའ་ཐོབ།
- 57 -



བརྩམས་སྒྲུང་གི་ཁ་བྱང་ལ་《སྐལ་བཟང་མེ་ཏོག་》ཅེས་འདོགས་དོན་ནི།
སྐལ་བཟང་མེ་ཏོག་ནི་བོད་རིགས་མི་དམངས་ཀྱི་ཆེས་མཛེས་སྡུག་ལྡན་པའི་་་་་
མིང་མཛོད་ནང་གི་ཐ་སྙད་ཅིག་ཡིན། ཐོས་མ་ཐག་ཧ་ཅང་སྙིང་ཉེ་ཞིང་ཡིད་
སེམས་ཅིག་ཅར་དུ་འཕྲོག་པར་བྱེད་ཅིང་། རྩོམ་པ་པོས་གསོན་ཉམས་ལྡན་ཞིང་།
བོད་མི་རིགས་ཀྱིས་ཡིད་སྨོན་བྱེད་པའི་སྐལ་བཟང་མེ་ཏོག་ཅེས་པ་ཁ་བྱང་དུ་་་་
བདམས་ནས། བོད་རིགས་མི་དམངས་ཀྱིས་མི་རབས་ནས་མི་རབས་བར་རེ་
སྙེག་བྱེད་པའི་འཚོ་བའི་ཕུགས་བསམ་མཚོན་པ་རེད། །
བརྩམས་སྒྲུང་འདིས་དངོས་ཡོད་རིང་ལུགས་ཀྱི་མཚོན་ཐབས་སྤྱད་པ་་་་་་་
དང་། གཏམ་རྒྱུད་གཅིག་ལ་གཅིག་འབྲེལ་ཏེ་བྱམས་བརྩེ་དང་ལྡན་པའི་སྒོ་ནས་
ཏང་གི་མི་རིགས་སྲིད་ཇུས་ལ་ལོ་རྒྱུས་རང་བཞིན་གྱི་རྒྱལ་ཁ་ཐོབ་པ་དང་། མི་
དམངས་བཅིངས་འགྲོལ་དམག་གི་བྱས་རྗེས་རླབས་ཆེན་དང་ཡར་ལངས་ཞིང་་་་
བྲན་གྱི་མགྱོགས་མྱུར་འཕེལ་རྒྱས། རྒྱ་བོད་མི་རིགས་གཉིས་ཀྱི་བླ་མེད་མཛའ་
བརྩེ། སྟོད་ཉི་མ་ལྷ་སའི་དཔྱིད་དཔལ་སོགས་ལ་བསྟོད་བསྔགས་བྱས་ཡོད་ལ།
དེས་བརྗིད་ཉམས་ལྡན་པའི་སྒོ་ནས་བཙན་རྒྱལ་རིང་ལུགས་ཀྱི་བཙན་འཛུལ་་་་
པས་དབུས་གཙང་བཅིངས་འགྲོལ་ལ་བཀག་འགོག་བྱས་པའི་ལྐོག་གཡོ་ཕམ་་་་་
པར་བཏང་བ་དང་། ཞིང་བྲན་གྱི་རྐང་ལག་ལ་བསྐོན་པའི་ལྕགས་སྒྲོག་ཐོག་མར་
གྲོལ་བ། བོད་རིགས་ནང་ཁུལ་དུ་མཐུན་སྒྲིལ་མི་ཡོང་བའི་རྣམ་པ་ཐོག་མར་རྩ་
མེད་དུ་བཏང་བ། སྐར་ལྔའི་དར་དམར་ནམ་མཁའི་ཉི་མ་བཞིན་ནམ་ཡང་
འཛམ་གླིང་གི་སྤྱི་གཙུག་ན་འོད་འཚེར་བ། གངས་རི་དང་རྩྭ་ཐང་སྟེང་དུ་སྐལ་
བཟང་མེ་ཏོག་རྣམ་པར་བཞད་པ། བཀྲ་ཤིས་ཕུན་སུམ་ཚོགས་པའི་ཉིན་མོ་
ཐེངས་དང་པོར་ཞིང་འབྲོག་གི་དངོས་ཡོད་འཚོ་བའི་ནང་དུ་སླེབས་པ་སོགས་་་་
འཛམ་གླིང་ཡོངས་ཀྱི་མི་རྣམས་ཀྱི་མིག་ལམ་དུ་གསལ་པོར་བ སྟར་ཡོད།
བརྩམས་སྒྲུང་གིས་བོད་ལྗོངས་བཅིངས་འགྲོལ་བྱས་པའི་སྐབས་དེའི་ལོ་རྒྱུས་་་་་
སྐོར་མི་རྣམས་ལ་བསྐྱར་དུ་བསམ་བློ་གཏོང་དུ་བཅུག་པ་དང༌། ནམ་ཡང་རྒྱ་
- 58 -



བོད་མི་རིགས་ཀྱི་དཔའ་རྒོད་ཚོས་སྒེར་སེམས་མེད་ཅིང་ཞུམ་པ་བྲལ་བའི་སྙིང་་་་
སྟོབས་དང་དཔའ་ངར་ཆེན་པོས་མདུན་སྐྱོད་བྱེད་པའི་གསར་གཏོད་ཀྱི་སྙིང་་་་
སྟོབས་ལ་དྲན་གསོ་ཞུ་རྒྱུའི་ཐད་དོན་སྙིང་གལ་ཆེན་ལྡན་པ་རེད།
༣. «སྐལ་བཟང་མེ་ཏོག་»གི་སྒྱུ་རྩལ་ཁྱད་ཆོས། །
བརྩམས་སྒྲུང་གིས་མཐོ་སྒང་གི་རྣམ་པ་དང་བོད་རིགས་ཀྱི་ཁྱད་ཆོས། ཆོས་
ལུགས་ཀྱི་བསམ་པའི་བརྩེ་དུང་སོགས་བྲིས་ཡོད་ལ། བྲིས་པ་རྣམ་པར་དག་པ་
དང་སྤྲོ་བ་འཕེལ་བ། གསོན་ཉམས་ལྡན་པས་རྩོམ་པ་པོར་འཚོ་བའི་ཕྱོགས་ཀྱི་རྩ་
བའི་ཤེས་བྱར་ཅུང་བྱང་ཆ་ཡོད་པ་མཚོན་ཡོད་པ་དང་། བརྩམས་སྒྲུང་དུ་ད་
དུང་ངོ་མཚར་བའི་ལྷ་སྒྲུང་ངག་རྒྱུན་དང་མི་དམངས་ལ་སྤྲོ་སྣང་སྟེར་ཐུབ་པའི་་
གཏམ་རྒྱུད་བྲིས་ཏེ། མི་རིགས་ཀྱི་ཁྱད་ཆོས་དང་སྒྱུ་རྩལ་གྱི་ཡིད་འཕྲོག་ནུས་པ་
སྔར་བས་ཇེ་ཆེར་བཏང་ཡོད། རྗོད་བྱེད་ཚིག་གི་ཆ་ནས་བརྩམས་སྒྲུང་གིས་བོད་
རིགས་སྤུན་ཟླའི་རྣར་སྙན་ཞིང་ཡིད་དབང་འགུག་པའི་དམངས་གླུ་དང་གཏམ་་་
དཔེ་མང་པོ་ཞིག་བཀོལ་ཏེ་བརྩམས་ཆོས་གྱི་རྣམ་པ་ཧ་ཅང་གསར་པ་དང་སྐད་་
ཆར་ནུས་པ་ཡོད་པའི་ཐོག་ནས་མི་རིགས་ཀྱི་གོམས་སྲོལ་ཧ་ཅང་འབུར་དུ་ཐོན་
པར་བྱས་ཡོད་པས། དེ་ནི་རྩོམ་པ་པོས་དམངས་ཁྲོད་རྩོམ་རིག་དཔྱད་གཞིར་
བཟུང་བའི་རྟགས་མཚན་ཞིག་ཡིན་པ་དང་། མཐོང་ཆེན་བྱེད་འོས་པའི་རྩོམ་
འབྲིའི་ཉམས་མྱོང་ཞིག་ཀྱང་རེད།
དམངས་གླུ་དང་གཏམ་དཔེ་དེ་དག་ནི་བོད་རིགས་མི་དམངས་ཀྱིས་་་་་་་
བསྲེགས་བཅད་བརྡར་གསུམ་བྱས་ནས་གྲུབ་པས་ཡིག་འབྲུ་རེ་རེ་མཚར་སྡུག་་་་
ཡིད་དུ་འོང་བ་དང་ཚིག་ཚོམ་རེ་རེ་སྙན་ཞིང་འཇེབས་ལ་མཚོན་ནུས་ཀྱང་ལྡན།
རྩོམ་པ་པོས་གསེར་དང་འདྲ་བའི་སྐད་ཆ་སྐོར་ཞིག་བདམས་ཏེ་བརྩམས་ཆོས་
ནང་བྲིས་པ་ནི་བརྩམས་སྒྲུང་ལ་ཕྲ་རྒྱན་བཏབ་པ་བཞིན་སྙན་ངག་གི་ནང་དོན་་
ལྡན་ལ་བརྗོད་དོན་ཡང་བླ་ལྷག་ཏུ་བསྟན། དཔེར་ན། སྤེན་པ་སྨག་ནག་ཅིང་
འཇིགས་སུ་རུང་བའི་གནས་སུ་སྦས་ཡོད་དུས། མུན་པ་འཐིབས་པའི་ནགས་
- 59 -



ཀློང་སྟུག་པོའི་ཁྲོད་ནས་ལྷ་སྒྲོན་གྱིས་མགྲིན་པ་གཟེངས་སུ་བཏེགས་ཏེ་“བྱེའུ་་་་
ཆུང་ནམ་མཁར་འཕུར་རུང༌། །ས་རུབ་ན་ཚང་ལ་སླེབས་ཡོང་། །ལུག་གཡང་
དཀར་རི་འགོར་བཀྲམ་རུང༌། །ས་རུབ་ན་སླས་ལ་སླེབས་ཡོང་། །ངའི་སེམས་ཀྱི་
མཛའ་བོ་གཅིག་པུ། །ཕྱིར་ཡོང་རྒྱུ་མེད་པ་ཅི་ཡིན། །” ཞེས་བླངས་པའི་གླུ་སྐད་
སྙན་མོས། ཐང་སྟོང་དུ་གྲོགས་མེད་ཁེར་རྐྱང་དུ་ལུས་པའི་སྤེན་པ་དངོས་སུ་
མཛའ་མོའི་གམ་དུ་སླེབས་སུ་བཅུག སྤྱི་ཚོགས་རྙིང་པའི་ཉམ་ཐག་པའི་སྡུག་
བསྔལ་རྗོད་པའི་སྐབས་སུ། “བུ་མོ་ལྷ་མོ་ལས་ཀྱང་མཛེས་ལ། ལྷ་མོའི་རྩམ་ཁུ་
མཚོ་མོ་ལས་ཀྱང་དྭངས།...” ཞེས་པའི་སྡུག་གླུ་དེ་ཐོས་པས། ཞིང་བྲན་དབུལ་
ཕོངས་ལ་སྙིང་རྗེ་ཚད་མེད་སྐྱེས་པ་དང༌། བཀྲེས་ལྟོགས་བཟོད་དཀའ་བའི་
དཀའ་སྡུག་གི་གནས་ལ་གདུང་སེམས་སྐྱེས། ཡང་གཞོན་ནུ་རྣམས་རྩྭ་ཐང་དུ་
འདུས་ནས་སྙིང་གཏམ་བཤད་དུས་རང་ཉིད་ཀྱི་སེམས་སྟེང་གི་སྐད་ཆ་དམངས་
གླུའི་ནང་དྲངས་ཏེ་ཕན་ཚུན་ལེན་རེས་བྱས་པས། བུ་མོ་ལྷ་སྒྲོན་གྱིས་ཀྱང་རང་
གི་དགའ་གྲོགས་ཀྱི་གོན་པ་ཧྲལ་ཧྲུལ་ཡིན་པ་མཐོང་བས་ཡི་མུག་པའི་ཚུལ་གྱིས་་
རང་བྱུང་ཁམས་ཀྱི་མཛེས་ལྗོངས་ལ་བལྟས་ཏེ་“ ནམ་མཁའི་སྤྲིན་པ་དཀར་པོ། །
དཀར་འཇམ་ལུག་བལ་ཡིན་ན། །ང་ཡིས་ཅུང་ཙམ་བླངས་ཏེ། །ཁྱེད་ལ་རྒྱན་གོས་
བཟོས་ཆོག །མཛེས་པའི་སྔོ་ལྗང་རྩྭ་ཐང་། །གལ་ཏེ་ཕྲུག་རྒྱུ་ཡིན་ན། །ངེད་ཀྱིས་
འདོམ་འགའ་དྲས་ནས། །ཁྱེད་ལ་ཕྱི་བ་བཟོས་ཆོག །འོན་ཏེ་ཞིང་བྲན་བུ་མོར། །
ཕྲུག་རྒྱུ་ལག་མཐིལ་ཙམ་མེད་དོ། །” ཞེས་བླངས་པས། སྤེན་པས་ཀྱང་མྱུར་དུ་
“སྤྲིན་དཀར་ལྟ་བུའི་བལ་འཇམ་མེད་ནའང་། །ཁྱོད་ཀྱི་སེམས་པ་སྤྲིན་དཀར་
ལས་ཀྱང་དཀར། །རྩྭ་ཐང་ལྟ་བུའི་ཕྲུག་རྒྱུ་མེད་ནའང་། །ཁྱོད་སེམས་བདག་ལ་མེ་
ཏོག་ལས་ཀྱང་མཛེས། །” ཞེས་བླངས། ཀླུ་ཚིག་འདི་བཀླགས་རྗེས་ཀློག་པ་པོས་
བོད་རིགས་གཞོན་ནུ་རྣམས་ཀྱི་ལྷད་མེད་ཀྱི་བརྩེ་དུང་དང་ཆུ་ཤེལ་ལྟ་བུའི་་
སེམས་པ་མཐོང་ཐུབ།
- 60 —



གསུམ་པ། གླང་མདུན་དཔལ་འབྱོར་དང་
ཁོའི་སྒྲུང་རིང་《གཙུག་གཡུ་»
གཅིག རྩོམ་པ་པོའི་ལོ་རྒྱུས་མདོར་བསྡུས། །
སྐུ་ཞབས་གླང་མདུན་དཔལ་འབྱོར་ནི་༡༩༤༡ ལོའི་ཟླ་༡༡ པར་བོད་་་་་་
ལྗོངས་ཀྱི་གྲོང་ཁྱེར་ལྷ་ས་རུ་སྐྱེས་ཤིང་། ༡༩༤༨ ལོའི་ལོ་སྟོད་ལ་རྒྱ་གར་དུ་
དབྱིན་ཡིག་སློབ་པར་ཕེབས། ༡༩༥༩ ལོར་ཀྲུང་དབྱང་མི་རིགས་སློབ་གླིང་ནས་
སློབ་མཐར་ཕྱིན་ལ། ཁོང་གིས་《བོད་ཀྱི་རྩོམ་རིག་སྒྱུ་རྩལ་»འདོན་ཐེངས་དང་
པོའི་སྟེང་《གསར་བཞད་རིག་གནས་དཔྱིད་དཔལ་ལ་བསྟོད་པ་»ཞེས་པའི་་་་་
བརྩམས་ཆོས་ཐོག་མ་སྤེལ་བ་ནས་བཟུང་། 《མེ་ཏོག་ལྡུམ་རའི་ནང་གི་ཀླན་ཀ་»
དང་《གཙུག་གཡུ་»སོགས་ཀྱི་བརྩམས་ཆོས་སོ་སོར་ཞིང་ཆེན་དང་ལྗོངས་ལྔའི་་
གསར་རྩོམ་བྱ་དགའ་དང་ཀྲུང་གོའི་གྲངས་ཉུང་མི་རིགས་རྩོམ་རིག་གསར་རྩོམ་
བྱ་དགའ། བོད་རང་སྐྱོང་ལྗོངས་ཀྱི་རྩོམ་རིག་གསར་རྩོམ་བྱ་དགའ་ཨང་དང་པོ་
བཅས་ཐོབ། །
ལོ་རབས་ལྔ་བཅུ་པའི་ནང་པེ་ཅིན་ཀྲུང་དབྱང་མི་རིགས་སློབ་གྲྭར་སློབ་་་་་
སྦྱོང་བྱེད་རིང་རྒྱལ་ཁབ་ཕྱི་ནང་གི་བརྩམས་སྒྲུང་གྲགས་ཅན་མི་ཉུང་བ་ཞིག་་་་་
བཀླགས་པ་དང་། དེ་ཚོའི་ནང་དོན་དང་རྩོམ་ཚུལ་གྱི་སྒྱུ་རྩལ། དེ་བཞིན་མི་
སེམས་འགུལ་བའི་ཚིག་སྦྱོར་བཅས་ཀྱིས་ཡིད་དབང་རབ་ཏུ་འཕྲོགས་པས་སློབ་
གསེང་ཏུ་བརྩམས་སྒྲུང་ཡང་ཡང་ཀློག་དགོས་པ་ལྟ་བུར་གྱུར། རྗེས་སོར་ལས་
ཀར་ཞུགས་རྗེས་ཀྱི་ལས་ཞོར་དང། ཡང་ན་“ རིག་གནས་གསར་བརྗེ་” ཡི་དུས་
སུ་ཞིང་རར་ངལ་རྩོལ་བྱེད་པའི་ལོ་ཤས་རིང་གི་ལས་གསེང་དུ་སྐབས་དེར་དུག་་
རྩྭར་བརྩིས་ནས་བཀག་རྒྱ་བྱེད་པའི་བོད་ཡིག་གི་ལོ་རྒྱུས་《དེབ་ཐེར་དཀར་་་་་་་
པོ་》སོགས་གཞན་ནས་བཤུས་ཏེ་ཞེད་སྣང་གིས་ལྐོག་ཏུ་བལྟས་པ་དང་། ལྷག་
པར་《མི་ལ་རས་པའི་རྣམ་ཐར་》དང་། 《གཞོན་ནུ་དྲུག་གི་རྟོགས་བརྗོད»།
= 61 -



«གཞོན་ནུ་ཟླ་མེད་ཀྱི་གཏམ་རྒྱུད་》སོགས་ཕུལ་བྱུང་བརྩམས་ཆོས་མང་པོར་་་་་་
སློབ་སྦྱོང་བྱས་པ་བརྒྱུད་རང་རིགས་ཀྱི་མེས་པོ་རྣམས་ཀྱི་རྩོམ་རིག་སྒྱུ་རྩལ་གྱི་་་་
འོད་སྟོང་འཕྲོ་བའི་ཤུལ་བཞག་དེ་ལྟ་བུ་ལས། རྩོམ་རིག་གི་རང་བཞིན་དང་སྙན་
འཇེབས་ཀྱི་ཚིག་སྦྱོར་སོགས་གང་གི་ཐད་ནས་ཀྱང་གཞན་ལ་ཡིད་སྨོན་སྐྱེས་་་་་
ནས་རང་ཉིད་མོག་པོར་སྡོད་དགོས་པ་ཞིག་ཡེ་ནས་མ་ཡིན་པ་ངོས་ཟིན་བྱུང་་་་་་
ནས། རང་ཉིད་ཀྱིས་བོད་ཡིག་གི་ཐོག་ནས་རྩོམ་སྲོལ་སློབ་སྦྱོང་བྱས། སྐབས་དེར་
རྩོམ་ཡིག་ཁ་ཤས་བྲིས་ཡོད་ཀྱང་དུས་དེབ་ཐོག་ཏུ་འགོད་རྒྱུའི་བསམ་བློ་ལྟ་ཞོག
གཞན་ལའང་སྟོན་མ་ཕོད་པར་མེ་ཕུང་དུ་བཏབ། རྗེས་སོར་《གསར་བཞད་
རིག་གནས་དཔྱིད་དཔལ་ལ་བསྟོད་པ་»ཞེས་པའི་རྩོམ་ཡིག་བྲིས་ཏེ་རྩོམ་སྒྲིག་་་་
ཁང་ལ་བསྐུར་བ་དང༌། མ་འགྱངས་པར་དུས་དེབ་སྟེང་བཀོད་པ་དེས་ཁོང་གི་
གསར་རྩོམ་ལ་སྐུལ་ལྕག་ཆེན་པོ་ཐེབས་པ་དང་། རྒྱ་ཆེའི་བོད་རིགས་ཀློག་པ་པོ་
རྣམས་ལ་རང་ཉིད་ཀྱི་སྐད་ཡིག་གིས་བྲིས་པའི་སྒྲུང་དེབ་མང་ཙམ་ཡོང་བའི་་་་་
སྐྱེས་སུ་འབུལ་བའི་སླད་དུ། སྤྱི་ལོ་༡༩༨༠ ལོའི་ཟླ༣ པ་ནས་འགོ་བཙུགས་ཏེ་
《གཙུག་གཡུ་»ཞེས་པའི་བརྩམས་སྒྲུང་རིང་གྲས་དེ་འབྲི་འགོ་བརྩམས་ལ། ལས་
ཞོར་རང་དུ་བྲིས་ནས་༡༩༨ ༣ ལོའི་ཟླ་༡༡ པར་རྫོགས་ཤིང་། ༡༩༨༩ ལོར་བོད་
ལྗོངས་མི་དམངས་དཔེ་སྐྲུན་ཁང་གིས་དཔེ་སྐྲུན་བྱས་པ་རེད། བརྩམས་སྒྲུང་
འདི་ནི་བོད་ཞི་བས་བཅིངས་འགྲོལ་བཏང་བ་ནས་བཟུང་། ཐད་ཀར་བོད་ཡིག་
ཐོག་ནས་བྲིས་ཤིང་དངོས་སུ་དཔེ་སྐྲུན་བྱས་པའི་བརྩམས་སྒྲུང་རིང་གྲས་ཐེངས་
དང་པོ་ཡིན་ཞིང་«བོད་ཀྱི་རྩོམ་རིག་སྒྱུ་རྩལ་»ཐོག་ཏུ་མུ་འབྲེལ་གྱིས་བཀོད་པ་
དང༌། མ་འགྱངས་པར་རྒྱ་ཡིག་ཏུ་བསྒྱུར། དེང་སྐབས་ཕྱི་རྒྱལ་པས་ཁོང་ཚོའི་
སྐད་ཡིག་ཏུའང་བསྒྱུར་ཡོད་པ་རེད། །
གཉིས། བོད་མིའི་དད་སེམས་ལས་མཆེད་པའི་གཏམ་རྒྱུད་རྙིང་པ་ཞིག
རྩོམ་པ་པོའི་སྐྱེས་ས་དང་སྐྱེས་ཁུངས་སོགས་ཀྱི་དབང་གིས་ཁོང་ཉིད་བོད་་
ཀྱི་སྤྱི་ཚོགས་རྙིང་པའི་རིམ་གྲས་མཐོ་དམན་ཀུན་ལ་ཆ་རྒྱུས་གཏིང་ཟབ་ཅིག་་་་་
- 62 -



ཡོད་པས། སྤྱི་ཚོགས་རྙིང་པའི་སྐབས་བྱུང་བའི་གཏམ་རྒྱུད་ཡ་ང་བ་ཞིག་གསོན་
ཉམས་ལྡན་པའི་ཡི་གེར་བཀོད་འདུག་སྟེ། ལྷོ་ཁའི་ཞིང་བྲན་ཕུན་ཚོགས་ཀྱི་ཕ་དེ་
ཉིད་མ་ཕམ་གཡུ་མཚོ་ལ་གནས་སྐོར་དུ་ཕྱིན་པར། ཁོས་མཚོ་འགྲམ་ནས་སྤུས་
དག་པའི་གཙུག་གཡུ་ཞིག་རྙེད་ཅིང་དེ་གོང་མ་ལྷས་གནང་བར་སྙམ་སྟེ་ཁྱིམ་གྱི་་
ནོར་བུར་བརྩིས་ཡོད། གནས་ཚུལ་འདི་ནི་དེ་གའི་རྫོང་དཔོན་གྱིས་ཤེས་རྗེས་
ཐབས་འཇམ་རྩུབ་སྣ་ཚོགས་སྤྱད་ནས་གཙུག་གཡུ་དེ་ལག་ཏུ་ལོན་ཐབས་བྱས་་་་
ཀྱང་། ཕུན་ཚོགས་བཟའ་ཟླ་གཉིས་ཀྱིས་ཇི་ལྟར་ཡང་མ་བྱིན་པས་ཁོ་རང་བཙོན་
དུ་བཅུག དཔལ་ལྡན་གྱི་ཨ་ནེ་གཡུ་སྒྲོན་གྱི་རོགས་རམ་འོག་ཁོ་རང་བཙོན་ལས་
བྲོས་ཏེ་ཁམས་སྡེ་དགེ་ཕྱོགས་སུ་ཕྱིན། ཕུན་ཚོགས་ཀྱི་ཆུང་མ་འཛོམས་པ་ནད་
ཀྱིས་འཆི་ཁར་མོས་“ ཨ་ཕོ་ཕུན་ཚོགས། ཁྱེད་ཀྱིས་འདི་( གཙུག་གཡུ་)ཇོ་བོའི་
སྐུ་མདུན་དུ་ཕུལ་ནས་འུ་གཉིས་ཀྱི་བུ་དཔལ་ལྡན་སྐྱིད་པོ་ཡོང་བའི་སྨོན་ལམ་་་
འདེབས་རོགས་” ཞེས་ཁ་ཆེམས་བཞག་ཡོད་པར། ཕུན་ཚོགས་ཀྱིས་ཀྱང་ཁ་
ཆེམས་ལྟར་དུ། གཙུག་གཡུ་རུམ་དུ་བཅུག་ཅིང་བུ་དཔལ་ལྡན་ཁྲིད་ནས་རི་ཆུ་ཁྲི་
སྟོང་བརྒལ་ཏེ་གཙུག་གཡུ་དེ་ཇོ་བོ་ཆེན་པོར་ཕུལ། །
གཙུག་གཡུ་འདི་དེ་འཕྲལ་ལྷ་སའི་མི་དཔོན་གྱི་རྒྱུ་ནོར་དུ་གྱུར་ལ། སྐབས་
དེ་ནི་ས་དབང་ཆེན་མོས་བུ་འགྱུར་མེད་གྲགས་པ་ལ་བླ་གཡུ་ཞིག་འཚོལ་བའི་་་་་
སྐབས་ཡིན། དེ་ནས་མི་དཔོན་གྱིས་ས་དབང་ཆེན་མོའི་ཆུང་མའི་མིང་པོ་མདའ་
དཔོན་བརྒྱུད་ནས་གཙུག་གཡུ་དེ་ས་དབང་ཆེན་མོར་ཕུལ་ལ། བདེ་བླག་གིས་
གཞིས་ཀ་གཉིས་ཀྱང་བརྗེ་ཐུབ་པ་བྱུང་། གཙུག་གཡུ་འདི་དཔོན་ཁག་འདི་དག་
གི་ལག་ནས་མུ་ནས་མུར་བརྒྱུད་དེ་འགྲོ་བ་ལ། ཅང་མ་འགོར་བར་མདའ་དཔོན་
གྱི་དགའ་རོགས་གསལ་སྒྲོན་གྱི་ལག་ཏུ་ཚུད། མདའ་དཔོན་གྱིས་གཙུག་གཡུའི་
བདག་པོ་ངོ་མ་བུ་དཔལ་ལྡན་གྱིས་དགྲ་ཤ་ལེན་པར་དོགས་ནས། ལྐོག་གཡོ་ཞིག་
བཤམས་པ་འདི་ལྟར། མདའ་དཔོན་གྱིས་གསལ་སྒྲོན་ལ་གཙུག་གཡུ་དེ་དཔལ་
ལྡན་གྱི་མཐོང་ས་ནས་གོས་ཐུམ་དམར་པོ་ཞིག་ཏུ་བཅུག་སྟེ་དཔལ་ལྡན་ལ་་་་་་
— 63 –



༡ར།
མདའ་དཔོན་གྱི་སར་སྐྱེལ་དུ་བཅུག མདའ་དཔོན་གྱིས་གོས་ཐུམ་གྱི་ཁ་ཕྱེ་ནས་
བསམ་བཞིན་ཡར་སློག་མར་སློག་གིས་འཚོལ་ཁུལ་བྱས་རྗེས། དཔལ་ལྡན་གྱིས་
གཙུག་གཡུ་བརྐུས་པར་བསྙད་བཏགས་ནས་དཔལ་ལྡན་བཙོན་དུ་བཅུག་སྟེ་་་་་
མེད་བརླག་གཏོང་རྩིས་བྱས། ཡིན་ནའང་དཔལ་ལྡན་གྱི་གྲོགས་མོ་བདེ་སྐྱིད་
ཀྱིས་གཙུག་གཡུ་ད་དུང་གསལ་སྒྲོན་གྱི་ལག་ན་ཡོད་པ་མཐོང་ཞིང་། དོན་དེ་
དཔལ་ལྡན་ལ་བཙོན་ནས་བཤད། ཉིན་ཞིག་ལ། དཔལ་ལྡན་གྱིས་ས་དབང་ཆེན་
མོའི་མདུན་ནས་མི་དཔང་ནོར་དཔང་ཚང་བའི་སྒོ་ནས་གཙུག་གཡུའི་གསང་བ་
བརྟོལ་བར་བྱས། མི་ཚོགས་མང་པོའི་མདུན་ནས་ས་དབང་ཆེན་མོས་ཀྱང་
མདའ་དཔོན་ལ་ཆད་པ་གཅོད་ཁུལ་དང༌། དེར་མ་ཟད་དཔལ་ལྡན་ཀྱང་བཙོན་
གྲོལ་བཏང་།
དོན་གྱིས་མདའ་དཔོན་དང་མི་དཔོན་སོགས་དཔོན་ས་ནས་མ་ཕབ་པར།
སྔར་བཞིན་ཉམ་ཆུང་དམངས་ཀྱི་ལས་དབང་ལ་ཁ་ལོ་སྒྱུར་མཁན་དང་། དཔལ་
ལྡན་ལའང་རང་དབང་ངོ་མ་ཐོབ་མེད། མཇུག་མཐར། མདའ་དཔོན་གྱི་མཆེ་
སྡེར་གྱིས་ཡང་བསྐྱར་ཁོ་རང་བསྐྱབས་ཤིང་། ཁོ་དང་མཉམ་དུ་ལྷ་ས་དང་གྱེས་
ཏེ་མུ་མཐའ་མེད་པའི་གངས་སྤངས་ཀྱི་ཕྱོགས་སུ་ཆས་སོ། །
སྒྲུང་རིང་«གཙུག་གཡུ་»ནི་དམངས་གཙོའི་བཅོས་བསྒྱུར་བྱས་ཚུན་བོད་
རང་གི་སྐད་ཡིག་ཐོག་ནས་བརྩམས་པའི་བརྩམས་སྒྲུང་རིང་གྲས་ཀྱི་ཐོག་མ་་་་་
ཡིན་པ་དང་། དེས་བོད་ཀྱི་དུས་སྐབས་གསར་པའི་རྩོམ་རིག་གི་སྐྱེད་མོས་ཚལ་
དུ་བཀྲག་མདངས་རྣམ་པར་བཀྲ་ཞིང་དྲི་བསུང་ཀུན་ཏུ་འཐུལ་བའི་མེ་ཏོག་་་་་
གསར་པ་ཞིག་བཞད་པར་བྱས། སྒྲུང་རིང་འདིས་གྲོང་ཁྱེར་ལྷ་ས་ཁོར་ཡུག་གཙོ་
བོ་བྱས་ཤིང་། མི་སྣ་གཙོ་བོ་དཔལ་ལྡན་གྱི་གཙུག་གཡུ་འདྲེན་ཐག་བྱས་ཏེ། མཐོ་
བཀའ་བློན་ནས་དམན་སྤྲང་པོའི་བར་གྱི་རིམ་གྲས་ཁག་གི་མི་སྣའི་བར་གྱི་སྣེ་་་་
མང་རྙོག་འཛིང་གི་འབྲེལ་བ་དང་། ཁོང་ཚོའི་སེམས་གཏིང་གི་འཆར་སྒོ། དེ་
བཞིན་སྤྱི་ཚོགས་ཀྱི་གནས་བབ་དང་དཔལ་འབྱོར་གྱི་གནས་ཚུལ་མཚོན་ཐུབ་་་་
- 64 —་



པའི་འཚོ་བའི་སྐྱིད་སྡུག་འདྲ་མིན་བྲིས་པ་མ་ཟད། དེ་སྔའི་ལྷ་སའི་རྫོང་རྒྱབ་
ཞར་འཕེན་གྱི་བྱེད་སྒོ་རིམ་གྲས་ཁག་དང་སྐྱེ་བོའི་བར་གྱི་གུས་ཞབས་ལུགས་་་་་
སྲོལ། སྐུ་དྲག་གི་གསོལ་ཚིགས་གཏོང་ལུགས། ཕྲུ་གུ་ཞིག་གིས་དགེ་རྒན་བསྟེན་
སྐབས་ཀྱི་སྟབས་བདེའི་མཛད་སྒོ་སོགས་ཡུལ་སྲོལ་གོམས་གཤིས་མི་ཉུང་བ་ཞིག་
མཚོན་པ་བརྒྱུད་ནས་ཀློག་པ་པོའི་མིག་ལམ་དུ་བོད་ལྗོངས་ཀྱི་སྤྱི་ཚོགས་རྙིང་་་་་་
པའི་རགས་དབྱིབས་བསྟན་ཡོད་པས་བརྗོད་བྱ་རྒྱ་ཆེ་ཞིང་གཏིང་ཟབ་ལ་རྩ་་་་་་
བའི་ཁྱད་ཆོས་བཞི་ཙམ་མཆིས་པ་རིམ་པ་ལྟར་བཀོད་ན། །
༡. བོད་མིའི་ཕྱིར་མི་ལྡོག་པའི་དད་སེམས་མངོན་པ།
བོད་དུ་ནང་བསྟན་དར་བ་དང་སྒོས་སུ་མཐོ་རིམ་དབང་འཛིན་ཚོགས་་་་་
པས་ནང་བསྟན་རྒྱ་ཆེར་སྤེལ་བས། ཆོས་ལུགས་ཀྱི་འདུ་ཤེས་མང་པོ་ཞིག་སྤྱིའི་
གོམས་སྲོལ་དང་མི་རྣམས་ཀྱི་ཀུན་སྤྱོད་འདུ་ཤེས་སུ་གྱུར་ཅིང་། དེ་བཞིན་དུ་
བོད་མིའི་སེམས་གཏིང་ནས་ཚུར་སྣང་བའི་འཇིག་རྟེན་དེའང་ནང་བསྟན་གྱི་་་་
ཆོས་གཞུང་དང་གཉིས་སུ་མ་མཆིས་ཏེ། འཇིག་རྟེན་གྱི་སྟེང་འཚོ་བ་ནི་སྡུག་
བསྔལ་གྱི་རྒྱུ་འབའ་ཞིག་ལས་བདེ་བའི་གོ་སྐབས་ནི་ནམ་ཡང་མི་ལྡན་པར་ཡིད་་
ཆེས་པ་ནི་བོད་སྤྱིའི་བསམ་བློའི་འབྱུང་གཞི་ཞིག་ཏུ་ཆགས་ཡོད་པ་རེད། དེ་ལྟ་
བུའི་བསམ་བློའི་རྟིང་སྐུལ་འོག་ཕུགས་རེ་དང་འདུན་མ། བདེ་སྐྱིད་བཅས་ཡོད་
ཚད་ཀྱི་ཡོད་ཚད་རྒྱང་རིང་ལྐོག་གྱུར་གྱི་ཡུལ་ཞིག་ལ་བཅོལ་ཏེ་རེ་བས་བརྩོན་་་་
ལེན་བྱེད་ཅིང་། གནས་དེར་བགྲོད་པའི་ལམ་གྲོགས་དམ་པ་ནི་དམ་པའི་ལྷ་ཆོས་
བསྒྲུབ་རྒྱུ་ལས་གཞན་གང་ཡང་མ་མཆིས་པས་ན་《གཙུག་གཡུ་»ཡི་རྩོམ་པ་་་་་་
པོས་ཀྱང་དེ་ལྟ་བུའི་བསམ་བློའི་བག་ཆགས་ཀྱི་ཐོག་དྲངས་པ་སྟེ། ཨ་ཕ་ཕུན་
ཚོགས་ཀྱིས་རང་གི་བཟའ་ཟླ་འདས་མའི་ཁ་ཆེམས་བསྒྲུབ་ཆེད་རང་གི་འཚོ་་་་་་
རྟེན་ཕྲན་ཡོད་རྣམས་བློས་བཏང་ཞིང་། རིན་ཐང་བྲལ་བའི་གཙུག་གཡུ་དེ་ལྷ་
སའི་ཇོ་བོའི་སྐུ་མདུན་དུ་འབུལ་ཕྱིར་ནད་ཀྱིས་མནར་བཞིན་དུ་བ ཤུལ་རིང་
ལམ་གྱི་ངལ་བ་བཟོད་པར་བྱས་ནས་ཕ་བུ་གཉིས་ལྷ་བའི་འགྲམ་དུ་འབྱོར་སྟེ་་
.
.
.
.
.
- 65 -



གུང་ཐང་ལྷ་མོ་སོགས་ལ་འདོད་དོན་འགྲུབ་པའི་འཕྲིན་བཅོལ་ཞུས་པ་དང་། ཕྱི་
ཉིན་ལྷ་སའི་ཇོ་བོའི་མདུན་དུ་སླེབས་ནས་དད་གུས་ཆེན་པོས་གཙུག་གཡུ་་་་་་་
འབུལ་བའི་སྨོན་ལམ་ཞུས་ཏེ་ཚེ་རོགས་ཀྱི་ཞལ་ཆེམས་འགྲུབ་པར་བྱས། ཡིན་
ནའང་ལོ་སྟོང་ཕྲག་གཅིག་ལྷག་གི་རིང་བྱམས་དང་སྙིང་རྗེའི་སྨོན་ལམ་བཏབ་
པའི་ལྷ་སའི་གླིང་འདིར་ཨ་ཕ་ཕུན་ཚོགས་རྐང་པ་འཛུགས་སའི་ས་མེད་པ་ལྟར་
གྱུར་པ་སྟེ། རྫོང་དཔོན་གྱི་བཙིར་གནོན་མ་བཟོད་པར་ཡུལ་བྱོལ་གྱིས་ཁམས་སྡེ་
དགེར་གཞིས་ཆགས་སྐབས། ཚོང་དཔོན་དགྲ་ལྷས་སྲོག་བསྐྱབས་པ་དང་ཐོན་
ཁར་དངོས་པོའི་རྫོངས་པ་བྱས་པ་སོགས་བཅོས་མིན་གྱི་རོགས་སྐྱོར་གནང་བ་་་་
དང༌། ཡང་ཕུན་ཚོགས་དང་དཔལ་ལྡན་ཕ་བུ་གཉིས་གུང་ཐང་ལྷ་མོར་འཇལ་
ནས་དྲག་ཆར་བྱུང་སྐབས་མི་ཚང་ཞིག་གི་སྒོ་གཡབ་འོག་ཏུ་ཆར་བྱོལ་བྱས་པ་ན་
མི་ཚང་དེའི་ཁྱིམ་འཛིན་མས་ཉམ་ཐག་ཕ་བུར་སྙིང་རྗེ་བསྐྱངས་ཚུལ་དང་།
གཙུག་ལག་ཁང་དུ་ཕུན་ཚོགས་སྙིང་ནད་འཕར་ལྡིང་གིས་དྲན་པ་ཐོར་ནས་་་་་
འགྱེལ་བའི་ཚེ་གྲོང་ཁྱེར་ནང་གི་སེམས་བཟང་རྒན་མོ་འགའ་ཞིག་གིས་གསུར་་་་
བདུག་སོགས་ནད་ལས་གྲོལ་ཐབས་དང་ཇ་སྟེར་བ་སོགས་སྙིང་རྗེས་ཀུན་ནས་་་
བསླངས་པའི་ཕན་གྲོགས། དཔལ་ལྡན་གཡོག་ཏུ་སྡོད་སྐབས་ཀྱི་ཁྱིམ་མཚེས་ཨ་
ཕོ་བཀྲ་ཤིས་དང་བདེ་སྐྱིད་གཉིས་ཕན་ཚུན་ཉེན་ཁའི་གནས་ནས་སྐྱོབ་རེས་་་་་
བྱས་པ་སོགས་བྲིས་ཏེ་བྱམས་སྙིང་རྗེ་དང་ལས་རྒྱུ་འབྲས་རྩི་བའི་མི་རིགས་་་་་་་
འདིར་དད་པ་ཆེ་ཞིང་གཞན་ཕན་གྱི་ཀུན་སློང་རྣམ་དག་ཅིག་ཡོད་པའི་བྱུང་་་་་་
རིམ་བྲིས་པ་ལས་གསལ་སྟོན་བྱས་པ་དང་། མི་སྣ་དེ་ཚོའི་ཐུན་མོང་དང་ཐུན་
མོང་མ་ཡིན་པའི་གཤིས་རྒྱུད་དང་འགུལ་སྐྱོད་ཀྱི་ཐོག་ནས་ཀློག་པ་པོར་བོད་མི་་
དམངས་ཀྱི་དམིགས་བསལ་དུ་གྱུར་པའི་སེམས་ཁམས་དང་ཀུན་སྤྱོད་གསལ་་་་་
ཞིང་དག་པར་བསྟན། །
༢. བོད་ཀྱི་སྤྱི་ཚོགས་རྙིང་པའི་ནག་ཉེས་ལ་སུན་འབྱིན་བྱས་པ། །
རྩོམ་རིག་བརྩམས་ཆོས་ཡག་པོ་ཞིག་ཡིན་ཕྱིན། སྤྱི་ཚོགས་ཀྱི་ཡུལ་སྲོལ་
– 66 -



གོམས་གཤིས་མཚོན་པ་མ་ཟད། གྲལ་རིམ་ཁག་གི་འབྲེལ་བ་དང་མི་རྣམས་ཀྱི་
བསམ་བློ་སོགས་བརྗོད་པ་དང༌། རྫུན་ཉེས་དམེ་གསུམ་ལ་སྨད་པར་བྱེད་དེ།
«གཙུག་གཡུ་»ཡི་རྩོམ་པ་པོས་སྤྱི་ཚོགས་རྙིང་པའི་ནང་གི་དབང་ཤེད་དང་་་་་་
ཁྲིམས་ལོག་བྲིས་ཏེ་མ་རབས་དཔོན་ངན་དག་གི་ཁྲིམས་མིན་ལུགས་འགལ་གྱི་་་
ཉེས་སྤྱོད་སུན་འབྱིན་བྱས་པ་སྟེ། རྫོང་དཔོན་གྱིས་ཕུན་ཚོགས་བཟའ་ཟླ་གཉིས་
ཀྱི་ལག་ནས་གཙུག་གཡུ་འཕྲོག་རྩིས་ཀྱི་ཁྲིམས་དང་མནར་གཅོད་བྱས་པ་མ་་་་་
བཟོད་པར་ཡུལ་གྱུར་བྱ་དགོས་པར་ཐུག་པ་དང་། བྲན་མོར་བརྙས་བཅོས་བྱས་
ཚུལ། གཡོ་ཐབས་སྣ་ཚོགས་ལ་བརྟེན་ནས་བྲན་མོའི་ཕྲུ་གུ་འཕྲོག་པ་དང་ས་
དབང་ཆེན་མོའི་ལྷ་སྲས་འཇིགས་མེད་གྲགས་པར་བསྒྱུར་བ། གཡོ་ཐབས་དེ་
དག་གི་ངན་འབྲས་བསུབ་ཕྱིར་སྨན་ལོག་བཏང་ནས་བྲན་མོ་ཕྱི་མའི་ལམ་དུ་་་་
བརྫངས་པ། དཔལ་ལྡན་ལ་ཉེས་མེད་ཉེས་འགེལ་གྱིས་ཁྲིམས་ལ་སྦྱར་བ་དང་
ལྐོག་གསོད་བྱེད་རྩིས་བྱས་པ། བཀའ་ཁྲིམས་དང་རྒྱུ་དངོས་བརྗེ་བ་སོགས་སྤྱི་
ཚོགས་རྙིང་པའི་དཔོན་རིགས་མང་པོའི་སྤྱོད་ཚུལ་དང་། བུ་མོ་བདེ་སྐྱིད་ཁྲོམ་
སྲང་ནས་བོད་དམག་གིས་རྡུང་དྲུད་བྱས་ཚུལ་སོགས་སྣེ་མང་རྙོག་འཛིང་གི་་་་་་
གནས་ཚུལ་བྲིས་ཏེ་སྐབས་དེའི་དཔོན་རིགས་མང་པོའི་ཚུལ་མིན་སྤྱོད་ཚུལ་་་་་་
དང་། དམག་མིའི་སྤྱོད་ཚུལ། རིམ་གྲས་ཁག་བར་གྱི་འབྲེལ་བ། ངལ་རྩོལ་མི་
དམངས་ཀྱི་ཡ་ང་བའི་སྤྱི་ཚོགས་ཀྱི་གནས་བབ་བཅས་རྐྱེན་དང་སྤྲེལ་ནས་་་་་་་
གསོན་ཉམས་ལྡན་པར་བཀོད་པ་དེས་ཀློག་པ་པོའི་ཡིད་དབང་མེད་དུ་བཀུག་་་
ནས་སྐབས་རེར་ཁོང་ཁྲོ་ལངས་ནས་མིག་རྩ་དམར་པོར་འགྱུར་བ་དང་། སྐབས་
རེར་མིག་ཆུ་ཁྲུམ་ཁྲུམ་དུ་བཞུར་ཡོང་བ་དེའི་ཐོག་ནས་རྩོམ་པ་པོའི་རྩོམ་རྩལ་་་་
གསལ་བར་མངོན་ནོ། །ལྷག་པར་ལེའུ་དྲུག་པར་རྫོང་དཔོན་དེས་བྲན་མོའི་བྱིས་
པ་ལྷ་སྲས་རྫུན་མར་བསྒྱུར་རྒྱུར་དམིགས་ཏེ་དམར་འབྱར་འཕྲོག་སེམས་ཀྱིས་་་་
བསླུ་བྲིད་བྱེད་སྐབས་མ་གཡུ་སྒྲོན་གྱི་ཚིག་ལན་དུ། གཅིག་ནས་དཔོན་པོའི་ལས་
ཀ་གང་སྐུལ་འཐུས་ཚང་མི་འགྲུབ་པའི་དངངས་སྐྲག་དང༌། གཉིས་ནས་འགྲོ་
- 67
-



བློས་མི་བཟོད་པར་དཔོན་པོའི་བཀའ་བཀྱོན་དང་ཕྲུ་གུས་མ་འབོད་ཀྱི་ངུ་སྒྲ་་་་་
གཉིས་བསྡེབས་ནས་ཉིན་མཚན་ཀུན་ཏུ་སྡུག་བསྔལ་གྱི་འོབས་སུ་ཚུད་རྒྱུའི་་་་་་་
མཐའ་འབྲས་སོགས་ཡ་ང་བའི་དངོས་དོན་དེ་ལྟ་བུ་ཇི་མ་ཇི་བཞིན་འབྲི་ཐུབ་པ་
ནི་རྩོམ་རྩལ་ལ་མངའ་དབང་འབྱོར་བ་ལས་གཞན། སྤྱི་ཚོགས་འཚོ་བའི་ཉམས་
མྱོང་གིས་ཧ་ཅང་ཕྱུག་པའང་ཤེས་ཐུབ། །
༣. རིག་གནས་གོམས་སྲོལ་ཕུན་སུམ་ཚོགས་པ།
རིག་རྩལ་ཕལ་མོ་ཆེ་ནི་གནས་སྐབས་དེའི་སྤྱི་ཚོགས་ཀྱི་འཚོ་བ་དང་རྩོམ་་་
པ་པོའི་བསམ་བློ་མཚོན་པའི་མེ་ལོང་ལྟ་བུ་ཡིན་ཞིང༌། དེས་ལོ་རྒྱུས་ཀྱི་དུས་
སྐབས་ངེས་ཅན་ཞིག་གི་དཔལ་འབྱོར་དང་ཆབ་སྲིད། རིག་གནས། སྤྱི་ཚོགས་ཀྱི་
ཡུལ་སྲོལ་གོམས་འདྲིས། ཤུལ་བཞག་རིག་དངོས། དམངས་ཁྲོད་རིག་གནས་
བཅས་མཚོན་པར་བྱེད་དེ། 《གཙུག་གཡུ་»ཡི་རྩོམ་པ་པོས་སྤྱི་ཚོགས་འཚོ་བའི་
མཛེས་རིས་གསལ་པོར་བྲིས་པ་ནི། ས་དབང་ཆེན་མོའི་གཟིམ་ཤག་གི་གསོལ་
ཚིགས་སྐབས་གཟིམ་ཤག་དེའི་རྒྱ་སྒོ་ཆེན་པོའི་གཡས་གཡོན་གྱི་འདོགས་ཁྱིའི་་་་་
རྫིག་ཉམས་ནས་བཟུང་གཟིམ་ཁང་ཐོག་ཤོད་བར་གསུམ་དང་། ཁོར་ཡུག་གི་
ཤིང་སྣ་མེ་ཏོག་ལ་སོགས་ངོ་མཚར་གྱི་བཀོད་པ་ཞིབ་ཕྲ་དང་། སྐུ་མགྲོན་མཐོ་
འབྲིང་མི་སྣ་སོ་སོའི་རྒྱན་གོས་གཟབ་འཕྱོར་གྱི་སྐོར། བལ་བོ་དང་ཁ་ཆེ་སོགས་
ཕྱིའི་མི་སྣ། ཚོང་པ་དང་མི་དྲག་རྣམས་ལ་གནས་བབ་དང་འཚམས་པའི་ངོ་སོ་
དང་ཕྱག་མགྲོན་སོགས་ཀྱིས་བསུ་བ་ཞུ་བའི་གོ་རིམ་དང་ཕན་ཚུན་གུས་འདུད་་་
ཞུ་ཚུལ། འཁྲི་ཁུངས་སོ་སོའི་ཞབས་ཕྱི་དང་ཞལ་ཏ་མ་རྣམས་ཀྱིས་གསོལ་ཇ་དང་
ཞལ་ཏོག་སོགས་སྣེ་ལེན་ཞུ་བའི་ཡོ་བྱད་འདྲེན་པ་སོགས་ཀྱི་འགྲོ་འོང་། སྐབས་
བསྟུན་ཉིན་གུང་གི་གསོལ་ཚིགས་བོད་ཟས་འབུལ་གཤོམ། ཕྱག་མགྲོན་སོགས་སྣེ་
མོ་བ་རྣམས་ཀྱིས་མཉེས་བཞེས་ཞུ་སྐུལ་སོགས་ཀྱི་ལམ་ལུགས། གླུ་གཞས་ཚོགས་
པས་སྙན་འཇེབས་རོལ་མོའི་བྱེ་བྲག་འཁྲོལ་ཞིང་ནང་མའི་ཞབས་གཞས་འབུལ་་
བ་ལ་སོགས་དང་། ལྷ་ལྡན་ཆེན་མོའི་གཏོར་རྒྱག་གི་མཇུག་ཏུ་ལོ་ལྟར་འཚོགས་
— 68 –



པའི་རྫོང་རྒྱབ་ཞར་འཕེན་གྱི་ཉིན་མོར་ལོ་གཅིག་གི་གླིང་གའི་སྤྲོ་སྐྱིད་ཀྱི་འགོ་མ་
བརྩམས་པས། ལྷ་སའི་གྲོང་མི་རྣམས་རང་རང་འཁོས་འབྱོར་ལ་གཞིགས་པའི་
རྒྱན་གོས་ཀྱི་གཟབ་འཕྱོར་སྤྲས་ཤིང་། གདན་གུར་དང་བཟའ་བཅའི་རིགས་
དང་ཇ་ཆང་ལ་སོགས་ཁྱེར་ནས་ལྷ་ཀླུའི་དགའ་ཚལ་གྱི་ཕྱོགས་སུ་བར་མ་ཆད་་་་
པར་བསྐྱོད་པ་དང་། སྐབས་དེའི་མི་རྣམས་ཀྱི་ཆས་གོས་ཇི་ལྟར་སྤྲས་ཚུལ། ཡུལ་
ལྗོངས་ཀྱི་བཀོད་པ། སྒར་གུར་སྒྲིག་སྟངས། བཀའ་ཤག་ས་དབང་རྣམ་པ་དང་།
མི་ཚོགས་འདུ་ལོང་། རྒྱུག་འཕེན་རྩལ་འགྲན་གྱི་རྟ་བའི་གྲངས་རྩིས་བཤེར་བ་
སྒྲོགས་སྦྱང་གི་བཀའ་བསྒུགས་བསྒྱུར་བྱེད་སྟངས། འཕོང་རྒྱུགས་སོགས་ཀྱི་དྲག་
རྩལ་འགྲན་པའི་གཟིགས་འབུལ། ལྟད་མོ་བ་རྣམས་རྒྱུག་རྩལ་དང་འཕེན་རྩལ་
ལ་ཧ་ལས་པའི་བསྟོད་བསྔགས་དར་དིར་སྒྲོག་པའི་ཚུལ། འཕོང་རྩལ་སྐྱེན་པ་
རྣམས་ལ་གཟིགས་གཟོས་གནང་བ་སོགས་ཀྱི་གནས་ཚུལ་ཇི་མ་ཇི་བཞིན་དུ་་་་་་
བཀོད་པ་དེས་སྒྲུང་གི་འབྱུང་རྐྱེན་འཕེལ་རིམ་གྱི་ཞོར་ལ་སྐབས་དེའི་སྤྱི་ཚགས་་་
ཀྱི་གོམས་སྲོལ་དང་། དཔོན་རིགས་ཚོའི་འཚོ་བ་སྐྱེལ་སྟངས། མི་རིགས་ཀྱི་ཡུལ་
སྲོལ་གོམས་གཤིས། དམངས་ཁྲོད་ཀྱི་འགུལ་སྐྱོད་སྣ་ཚོགས་བཅས་གསལ་རྟོགས་
ཐུབ་པའི་དགེ་མཚན་ལྡན་འདུག་
༤ «གཙུག་གཡུ་»ཡི་བརྗོད་བྱའི་བསྟན་དོན་དང་སྒྱུ་རྩལ་རིན་ཐང་སྐོར།
བརྩམས་སྒྲུང་འདིའི་མིང་ལ་《གཙུག་གཡུ་»ཞེས་བཏགས་པར་ནང་དོན་་་
གམིགས་བསལ་ཞིག་ཡོད་དེ། གཡུ་ནི་རྩ་ཆེ་བའི་རིན་པོ་ཆེའི་རིགས་ཤིག་ཡིན་པ་
དང་། བོད་རིགས་མི་དམངས་ཀྱིས་གནའ་སྔ་མོའི་དུས་ནས་རིན་པོ་ཆེའི་རིགས་
འདི་རྒྱན་ཆ་རྩ་ཆེན་ཞིག་ཏུ་བརྩིས་ནས་སྐེ་རྒྱན་ནམ་གཙུག་རྒྱན་དུ་འདོགས་་་་་
བཞིན་ཡོད། བརྩམས་སྒྲུང་གིས་ཀྱང་བོད་མི་རིགས་ལ་གསལ་ཆ་ཡོད་ཅིང་རིན་
ཐང་ཆེ་བའི་གཙུག་གཡུ་ཐུན་མོང་མ་ཡིན་པ་ཞིག་གི་གཏམ་རྒྱུད་བརྒྱུད་ནས་སྤྱི་་
ཚོགས་རྙིང་པའི་སྐབས་སུ་བྱུང་བའི་ཤ་དང་ཁྲག་གི་ལོ་རྒྱུས་རབས་དང་རིམ་པ་
ཞིག་སྒྱུ་རྩལ་གྱི་ལམ་ནས་བསྐྱར་དུ་མངོན་པ་སྟེ། དཔལ་ལྡན་དང་ཨ་ཕ་ཕུན་
- 69 -



ཚོགས། བདེ་སྐྱིད། ཨ་ཕ་བཀྲ་ཤིས་བཅས་དང་། བདག་མེད་ཕྲུ་གུ་འཁྱམ་པོའི་
ཚོགས་ཤིག་ལས་བཀས་བཀོད་རྒྱུད་འཛིན་ཞིང་བྲན་ལམ་ལུགས་སྤྱི་ཚོགས་ནང་
གནས་པའི་ཞིང་བྲན་ཚོའི་ཡ་ང་བའི་འཚོ་བ་དག་ཇི་བཞིན་དུ་རི་མོར་བཀོད་པ་
དང་། སེམས་པ་བཟང་ཞིང་ཀུན་སྤྱོད་ལེགས་པའི་བུ་མོ་ཡེ་ཤེས་མཁའ་འགྲོ་དང་
སྒེར་སེམས་ཁོ་ནའི་དབང་དུ་གྱུར་པའི་བུད་མེད་བརྣབ་སེམས་ཅན་དེ་དང་།
བཀས་བཀོད་རྒྱུད་འཛིན་ཞིང་བྲན་ལམ་ལུགས་ཀྱི་འགོ་བ་མདའ་དཔོན་དང་།
མི་དཔོན། ས་དབང་ལ་སོགས་ངན་དགུ་ཚང་ཞིང་བྱོལ་སོང་དང་གཉིས་སུ་མེད་
པའི་རིགས། རྐུན་ཇག་གི་ཚུལ་དུ་གནས་པའི་ཚོང་བ་དབང་འདུས་སོགས་མི་སྣ་
དུ་མའི་སྣང་བརྙན་བཞེངས་སྐྲུན་བགྱིས་པ་གསོན་ཉམས་ལྡན་ཞིང་མིག་ངོར་ཇི་
བཞིན་འཆར་ཐུབ། རྩོམ་པ་པོས་ཞིང་བྲན་ཁྱིམ་ཚང་ཞིག་གི་ཆེས་སྐྱོ་བའི་ལས་
དབང་དེ་བྲིས་པར་བརྟེན་ནས། དབང་སྒྱུར་མཁན་དག་གི་ཕྱི་འཇམ་གཏིང་
གནག་དང་། ཟོལ་སྦྱོར་ཁྲེལ་མེད་ཀྱི་ངན་སྤྱོད་དང་ཧམ་སེམས། གཡོ་སྒྱུ། མ་
རབས་གདུག་རྩུབ་ཀྱི་ངོ་གདོང་དང་སྐྱུག་བྲོ་བའི་རང་གཤིས་སོགས་དམར་རྗེན་
དུ་བཏོན་པ་དང་། དུས་མཚུངས་སུ། འཚོ་བའི་དོན་དངོས་མང་པོ་ཞིག་དང་མི་
སྣའི་རང་བཞིན་མི་འདྲ་བ་སྣ་ཚོགས་ཀྱི་འགལ་འཐབ་ཐར་ཆགས་སུ་བྲིས་ཏེ།
ཞིང་བྲན་ཚོས་རིམ་བཞིན་སུ་དགྲ་བོ་དང་སུ་གྲོགས་པོ་ཡིན་པ་ངོས་ཟིན་ནས།
རང་རྟོགས་ཀྱིས་ངན་པར་འགོག་རྒོལ་བགྱིས་ནས་རང་དབང་དང་བཅིངས་་་་་
འགྲོལ་གྱི་ལམ་འཚོལ་བ་གསལ་པོར་བྲིས་ཡོད། །
བརྩམས་སྒྲུང་འདིའི་མཚོན་དོན་ནམ་ནང་དོན་གྱི་ཆ་ནས་སྤྱི་ཚོགས་རྙིང་་་
པའི་སྐབས་བོད་ཀྱི་དཔོན་འབངས་མཐོ་དམན་བར་མའི་མི་རྣམས་བཟང་ངན་་
སྣ་ཚོགས་ཀྱི་འབྲེལ་ཚུལ་ལམ། དེ་དག་གི་བསམ་སྤྱོད་སོགས་སྤྱི་ཚོགས་ཀྱི་སྣང་
ཚུལ་ཁྱབ་ཆེ་ཙམ་མཚོན་པའི་སྒོ་ནས་མུན་ནག་གི་ཕྱོགས་ལ་ཐེར་འདོན་དང་།
བཙན་དབང་དང་ཁྲིམས་མེད་ལ་འཕྱ་སྨོད། རང་དབང་དང་འདྲ་མཉམ་ཁྲིམས་
ཡོད། བདེ་སྐྱིད་ཀྱི་འཚོ་བ་བཅས་ལ་རེ་སྨོན་བྱེད་པ་མ་ཟད། སྔར་སྲོལ་དུས་སྟོན་
— 70 -



ཁག་གི་བྱེད་སྒོ་འགའ་ཞིག་ཀྱང་མངོན་པར་མཚོན་པས་སྤྱི་ཚོགས་དེར་ཆ་རྒྱུས་་་
ཡོད་པའི་མི་རྣམས་དང་སྤྱི་ཚོགས་ཞིབ་འཇུག་པ་རྣམས་ཀྱི་ཐུགས་ལ་འབབ་་་་་་
པའི་གསར་རྩོམ་ཡག་ཤོས་ཤིག་རེད།
སྒྲུང་རིང་«གཙུག་གཡུ་»ཇི་ལྟར་བརྩམས་གྲུབ་བྱུང་བའི་སྐོར་ལ་སྐུ་་་་་་་་
ཞབས་གླང་མདུན་དཔལ་འབྱོར་ལགས་ཀྱིས་འདི་ལྟར་གསུངས་མྱོང་སྟེ། “ རྩོམ་
ཚུལ་ཐད་ལ་བོད་ཀྱི་རྒྱུན་སྲོལ་རྩོམ་རིག་འབྲི་སྲོལ་བེད་སྤྱད་པ་མ་ཟད། མི་
རིགས་གཞན་གྱི་ཁྱད་རྩལ་ཡང་བེད་སྤྱོད་བྱེད་གང་ཐུབ་བྱས་པ་དང་། ཞིང་ཆེན་
དང་ས་གནས་འདྲ་མིན་གྱི་བོད་རིགས་སྤྱི་ཡིས་གཟིགས་བདེ་བའི་ཆེད་དུ་་་་་་་
སྐབས་རེར་དགོས་དབང་ལ་གཏུགས་པ་ཕུད་ལྷ་ས་བའི་ཡུལ་སྐད་བེད་སྤྱོད་་་་་་
གཏོང་མི་དགོས་པ་གཙོ་འདོད་བྱས་ཐོག ཞིང་འབྲོག་མང་ཚོགས་ཀྱི་དགོས་
མཁོར་དམིགས་ཏེ། མངོན་བརྗོད་དང་རྒྱན་གྱིས་བཅིངས་ནས་བརྗོད་དོན་གང་
ཡིན་མི་རྟོགས་པའི་ཕྱོགས་ལྷུང་དུ་མ་ཤོར་བ་བྱས་ནས་འབྲི་རྩོམ་བྱས་པ་ཡིན།
བརྩམས་སྒྲུང་དཔེ་སྐྲུན་བྱས་ནས་འགྲེམས་སྤེལ་བྱས་རྗེས་བོད་ལྗོངས་དང་མཚོ་་
སྔོན་གྱི་ཀློག་པ་པོ་ཁ་ཤས་ནས་ཕྱག་བྲིས་བྱུང་སྟེ། གདེང་འཇོག་ཆེན་པོ་གནང༌།
” ཞེས་པ་ལྟར། རྩོམ་པ་པོས་བོད་ཀྱི་གནའ་རབས་བརྩམས་སྒྲུང་དག་གི་
ཉམས་འགྱུར་དང་དེང་རབས་བརྩམས་སྒྲུང་གསར་པའི་མཚོན་སྟངས་གཉིས་་་
ཟུང་འབྲེལ་བྱས་ཤིང་། བརྩམས་ཆོས་ནང་གི་མི་སྣ་སོ་སོའི་གཤིས་ལུགས་དང་
ཀུན་སྤྱོད། བསམ་སྦྱོར་བཟང་ངན་ཐ་དད་དུ་གྱུར་པ་ལས་བྱུང་བའི་འགལ་འདུ་
དེ་རླུང་གིས་གཡོས་པའི་རྒྱ་མཚོའི་རྦ་རླབས་ཇི་བཞིན་རིམ་བཞིན་རྙོག་འཛིང་་་་
ཚ་བ་དང་ཛ་དྲག་ཏུ་སོང་བའི་ཐོག་ནས་ཉམས་དང་ལྡན་པའི་སྒོ་ནས་བྲིས་ཡོད་
པ་དང་། གཏམ་རྒྱུད་ཧྲིལ་པོའི་འགལ་འདུ་ཐོག་མར་བྱུང་ཚུལ་འདྲ་ཆགས་པ་
དང་། བར་གྱི་འཕེལ་རིམ་ལ་མི་རྣམས་འཚབ་འཚུབ་དང༌། མི་སྣའི་གནས་བབ་
དང་བྱ་སྤྱོད་ལ་སེམས་ཁྲལ་དང་ཡང་ན་ཁོང་ཁྲོ། འགའ་ཞིག་ལ་དགའ་འབོད་
དང་རེ་འགའ་སྙིང་རླུང་འཁྲུགས་པ་བྱེད་དགོས་པ་དང་།. མཐའ་མའི་མཇུག་
- 71 -



སྒྲིལ་སྟངས་དེ་དངངས་འཚབ་ཀྱིས་མནར་བའི་ཀློག་པ་པོའི་སེམས་པ་ལྷོད་ཤིག་
ཤིག་ཏུ་འགྲོ་མི་ཐུབ་ནའང་རེ་བའི་ས་བོན་གསོན་པོ་ཞིག་སྦས་པའི་ཟོལ་གྱིས་་་་
བྲིས་ཡོད་པས་བརྩམས་སྒྲུང་དེ་བཀླགས་པའི་རྗེས་ལ་ཡིད་ཀྱི་དབང་པོ་ཅིག་་་་་་
ཅར་དུ་འཕྲོགས་པའི་སྒྱུ་རྩལ་གྱི་རང་བཞིན་ལྡན། དཔལ་ལྡན་ནི་བརྩམས་སྒྲུང་
ནང་གི་མི་སྣ་གཙོ་བོ་དང་ངོ་མཚར་ཅན་གྱི་ཞིང་བྲན་ཞིག་གི་དཔེ་གཞི་ཡིན།
བརྩམས་སྒྲུང་འདི་ལས་གཙོ་བོ་དཔལ་ལྡན་གྱིས་ཆུང་དུས་དཀའ་སྡུག་མྱོང་བ་་་་
བྲིས་པ་སྟེ། ཁོས་རྫོང་དཔོན་དང་མདའ་དཔོན། ས་དབང་ཆེན་མོ་སོགས་ལ་བློ་
གཏད་རྒྱབ་རྟེན་བྱས་ཀྱང་ངན་གཡོ་དང་ལོག་ཁྲིམས་ལས་གཞན་གང་ཡང་མ་་་་
ཐོབ་པ་མ་ཟད། ཐ་ན་རང་གི་སྲོག་ཀྱང་ཤོར་བའི་ཉེན་ཁར་གཏུག་པ་རེད། དེ་
བས་ཁོས་རང་ལ་ཡིད་ཆེས་དང་རང་དང་སྐྱེས་ཁུངས་གཅིག་འདྲ་ཡིན་པའི་ཕུ་
ནུ་དག་ལ་རྒྱབ་རྟེན་བྱས་ན། ད་གཟོད་རང་དབང་གི་འོད་ཟེར་དང་མ་འོངས་
པའི་བདེ་སྐྱིད་མཐོང་ཐུབ་པའི་བློ་གདེངས་བརྟན་པོར་ཚུགས་པའི་གནད་དོན་་་
དག་རྩོམ་པ་པོས་ཐབས་མཁས་ཀྱི་སྒོ་ནས་བྲིས་ཡོད། སྐབས་འགར་ཁ་གསལ་
ཡིད་གསལ་གྱི་ཐོག་ནས་རྒྱུ་མཚན་རྩ་བ་དག་གཅིག་གཅིག་གཉིས་གཉིས་ཀྱིས་་་
ངོ་སྤྲོད་བྱས་ཡོད་པ་ནི། དཔེར་ན། མདའ་དཔོན་གྱི་གཡོ་ཟོལ་དང་ནག་ཉེས་ལ་
མཚང་འབྱིན་བྱས་པ་དང་། བདེ་སྐྱིད་ཀྱི་སེམས་དཀར་དང་ཞུམ་མེད་སོགས་
བྲིས་པ་ཧ་ཅང་གསོན་ཉམས་ལྡན་ཞིང་ཞིབ་ཕྲ་ཡིན། སྐབས་འགར་གབ་སྨྱུག་གི་
འབྲི་ཐབས་ལ་བརྟེན་ནས་གནས་ཚུལ་གྱི་ཁ་འཁོར་ཕྱོགས་ཙམ་དང་ཡང་ན་་་་་་
ཁུངས་སྣེ་ཙམ་མ་གཏོགས་གསལ་འདེབས་བྱས་མེད་མོད། འོན་ཀྱང་། ཀློག་པ་
པོས་སྐབས་བབ་ཀྱི་བསྟན་བྱ་བགམ་མི་དགོས་པར་ཡིད་ཀྱི་མཚོ་མོར་ཉ་བཞིན་་་
འཁོར་འོངས་ཏེ། ས་དབང་ཆེན་མོའི་ངོ་གཉིས་མའི་རང་བཞིན་དང་། གཡུ་སྒྲོན་
གྱི་སྨྱོ་ཚུལ་དང་ཤི་འདས་སོགས་སྐད་ཆ་ཉུང་བསྡུས་ཀྱིས་བྲིས་པ་དེའང་ཀློག་པ་་
པོའི་ཡིད་ལ་གསལ་ཤ་དོད་པོར་འཆར་ཐུབ་པས་སྒྱུ་རྩལ་འབྲས་བུ་མི་དམན་པ་
ཐོབ་ཡོད། འདི་ལྟར་བྲིས་པའི་དམིགས་བྱ་ནི་དཔལ་ལྡན་གྱི་སྣང་བརྙན་གསར་
— 72 -



བཟོ་བྱེད་རྒྱུ་དེ་ཡིན་ཞིང་། དཔལ་ལྡན་སྣང་བརྙན་བབ་ཆགས་ཤིང་གསོན་
ཉམས་ལྡན་པ་མི་སྣ་ཞིག་ཏུ་བཞེངས་སྐྲུན་བྱས་པ་རེད། །
མདོར་ན། 《གཙུག་གཡུ་»ཡི་རྩོམ་པ་པོས་བོད་ཀྱི་སྲོལ་རྒྱུན་རྩོམ་ཐབས་
ཀྱིས་དེང་རབས་རྩོམ་རིག་ལ་ཞབས་འདེགས་ཞུ་བ་དང་། དེ་བཞིན་དེང་རབས་
བརྩམས་སྒྲུང་འབྲི་ཐབས་ཀྱིས་སྲོལ་རྒྱུན་གྱི་རྩོམ་འབྲིའི་ཐབས་ཤེས་ལ་བརྩི་་་་་་་
བསྲུང་བྱེད་དགོས་པའི་བླང་བྱ་དོན་ཐོག་ཏུ་འཁྱོལ་བ་བྱས་ཡོད་པས། བོད་ཀྱི་
བརྩམས་སྒྲུང་གསར་རྩོམ་ཐད་མིག་དཔེ་ལྟ་བུའི་ནུས་པ་ཐོན་འདུག
བཞི་པ། བཀྲ་ཤིས་དཔལ་ལྡན་དང་ཁོའི་སྒྲུང་རིང་
«ཕལ་བའི་ཁྱིམ་ཚང་གི་སྐྱིད་སྡུག»
བཀྲ་ཤིས་དཔལ་ལྡན་( ༡༩༦༢ - ) ནི་བོད་ལྗོངས་གཙང་ཁུལ་རིན་་་་་་་
སྤུངས་རྫོང་ཁོངས་རམ་པ་ཞེས་པའི་ལུང་པར་སྐྱེས། ༡༩༨༢ལོ་ནས་རྩོམ་རིག་
བརྩམས་ཆོས་འབྲི་འགོ་བརྩམས་པ་དང་ད་ལྟའི་བར་བརྩམས་སྒྲུང་གིས་གཙོས་་
འབོལ་རྩོམ་དང་སྙན་ཚིག དངོས་འབྲི་རྩོམ་རིག རྩོམ་རིག་དཔྱད་བརྗོད་སོགས་
མང་པོ་ཞིག་བོད་ཡིག་དུས་དེབ་དང་ཚགས་པར་ཐོག་སྤེལ། གཞན་ཡང་
བརྩམས་སྒྲུང་རིང་གྲས་«ཕལ་བའི་ཁྱིམ་ཚང་གི་སྐྱིད་སྡུག་»དང་སྒྲུང་འབྲིང་་་་་
《རྒྱུད་སྐུད་སྟེང་གི་རྣམ་ཤེས»། སྒྲུང་ཐུང་བདམས་བསྒྲིགས་《ཕྱི་ཉིན་གྱི་གནམ་
གཤིས་དེ་རིང་ལས་ལེགས་པ་ཡོང་ངེས་»ཞེས་པ་སོགས་མང་པོ་དཔེ་སྐྲུན་བྱས་་་
ཡོད། སྒྲུང་རིང་«ཕལ་བའི་ཁྱིམ་ཚང་གི་སྐྱིད་སྡུག་》ཅེས་པ་འབྲི་དོན་དང་རྒྱུ་
མཚན་ནི་བཀྲ་ཤིས་དཔལ་ལྡན་གྱིས་འདི་ལྟར་བཤད་མྱོང་སྟེ་“ བདག་ནི་རླུང་་་
རྟ་དེ་ཙམ་མེད་མཁན་ཞིག་ཡིན། ཆུང་དུས་དུས་བབ་དང་ཁྱིམ་ཚང་གི་དཀའ་
ངལ་ཉིས་བརྩེགས་ཀྱིས་བདག་དཔེ་དེབ་ཀློག་པའི་རྒྱུ་སྒོ་ནས་ཕྱིར་འཐེན་པ་་་་་་
དང་ཟླ་བ་རེར་གླ་ཕོགས་སྒོར་བཅུ་གཅིག་ཡོད་པའི་དམངས་བཙུགས་སློབ་གྲྭའི་
དགེ་རྒན་བྱེད་པའི་ལོ་བརྒྱུད་ཀྱི་རིང་ཀྱག་ཀྱོག་དང་བློ་ལ་མི་འབབ་པའི་གནས་་
-
— 73 -



ཚུལ་མང་པོ་ཞིག་དང་མུ་མཐུད་དེ་འཕྲད། རྩོམ་པ་པོ་གྲགས་ཅན་ཞིག་གིས་
“ རང་གི་མི་སྣའི་ལས་དབང་སྐྱོ་བོའི་ཁ་གསབ་ཀྱི་ཚུལ་དུ་མིའི་མི་ཚེ་ནི་བློས་་་་་་
བསླངས་པ་ལྟར་གྱི་དགའ་དྲག་པ་ཞིག་མ་ཡིན་ལ་སློས་བསླངས་པ་ལྟར་གྱི་སྡུག་་
དྲག་པ་ཞིག་ཀྱང་མ་ཡིན་ ཞེས་བྲིས་ཡོད་པ་དེ་རང་ཅག་གི་ཐམས་ཅད་སྡུག་་་་་
བསྔལ་དུ་ལྟ་བའི་ནང་བསྟན་དགོངས་པ་དང་བསྡུར་ན་དེ་ནི་དངོས་ཡོད་དང་་་་
ཅུང་ཐག་ཉེ་བ་ཡོད་ཅིང་། མི་གང་འདྲ་ཞིག་ཡིན་ནའང་འཚོ་བའི་ནང་ཀྱག་
ཀྱོག་དང་དཀའ་སྡུག་ཅི་ཙམ་དང་འཕྲད་ནའང་དེའི་སེམས་ནང་གི་རེ་བ་རྟ་རྔ་་
ཙམ་ལས་མེད་ཀྱང་དེ་ནི་འདོར་མི་རུང་བ་ཞིག་རེད། བདག་ལ་མ་གཞི་རིག་
གནས་སྦྱོང་བའི་སྐལ་བ་མ་བྱུང་ཡང་འཚོ་བའི་ནང་མང་པོ་ཞིག་བདག་གི་སློབ་
གྲོགས་ཚོའི་སྔོན་དུ་མྱོང་རྒྱུ་བྱུང་བ་དེ་ཡང་ཨ་ནེ་སྙེ་མོ་དང་སྣང་སའི་ཚུལ་དུ་་་་་
ཟད།”$) ཅེས་པ་ལྟར་རྩོམ་མཁན་ཁོང་ཉིད་མཚོ་བོད་མཐོ་སྒང་གི་ཆེས་ཕལ་་་་་
བའི་གྲོང་ཚོ་ཞིག་ཏུ་གནས་ཤིང་འཚོ་བའི་མྱོང་ཚོར་དངོས་དེས་ཁོང་ལ་ཕལ་་་་་
བའི་གྲོང་ཚོའི་ནང་གི་ཕལ་བའི་ཁྱིམ་ཚང་གི་སྐྱིད་སྡུག་སྟེ་འཚོ་བའི་འོག་རིམ་ན་
འཚོ་བའི་འབངས་མི་དཀྱུས་མ་བའི་འཚོ་བ་འབྲི་བར་སྐུལ་མ་ཆེན་པོ་ཐེབས་པ་
རྩོམ་མཁན་ཁོང་ཉིད་ཀྱི་སྐད་ཆས་ཞུས་ན།
“ བདག་གི་ལས་སྐལ་དམན་པའི་མི་སྣ་སྤོ་བོ་ཚེ་རིང་དང་སྐལ་བཟང་།
བཀྲ་ཤིས་དོན་གྲུབ་དང་ཚེ་བརྟན་ལྷ་མོ་སོགས་ནི་བདག་གི་རྣམ་ཤེས་དང་དམ་་
པོར་སྦྲེལ་ཡོད་པ་དང་ཁོ་ཚོ་རེ་རེ་ནི་བདག་གི་རབ་ཏུ་འཁོལ་བའི་ཁྲག་རྒྱུན་གྱི་་་
རྦ་ཀློང་དང་ལྷག་བསམ་དག་པའི་བརྩེ་སེམས་ཀྱི་རྐང་རྗེས་ལགས། དུས་དང་
རྣམ་པ་ཀུན་ཏུ་ཁོང་ཚོའི་སེམས་ཀྱི་དགའ་སྐྱོ་དང་འཚོ་བའི་སྐྱིད་སྡུག་ནི་འདུ་་་་
ཤེས་མེད་པའི་གནམ་གྱི་གཤིས་ཀ་དང་བསྟུན་ནས་འགྱུར་ལྡོག་འགྲོ་བ་དང་་་་་་
བདག་གྲོང་ཁྱེར་དུ་འབྱོར་བ་དང་ཁོང་ཚོ་ལྟར་གནམ་ལ་བལྟས་ནས་འཚོ་བ་་་་་
གཏོང་ཚོད་བྱེད་པའི་ལས་དབང་དང་བྲལ་ནས་ལོ་བཅུ་གྲངས་སོང་མོད། འོན་
ཀྱང་བདག་གི་སེམས་ཀྱི་ཐག་པའི་སྣེ་མོ་གཅིག་སྔར་བཞིན་གླང་གཉིས་ལ་་་་་
- 74 -



གཉའ་བསྟད་དེ་ས་ཞིང་རོལ་དུ་རྨོ་བའི་ས་གཞི་ནག་པོ་དེ་དང་བྲལ་མེད་དོ། །
བདག་གི་ལས་སྐལ་དམན་པའི་མི་སྣའི་ནང་ཤ་རྒྱགས་པ་གཅིག་ཀྱང་མེད་པ་་་་་
དང་ཤ་བྲི་ཐབས་ཀྱི་ཐད་ལ་འགྲོ་སོང་གཏན་ནས་གཏོང་མི་དགོས་པར་དེ་བས་
ཁོ་ཚོ་ཚང་མ་ཤ་རིད་ཅིང་བཞིན་གྱི་སྟེང་དུ་ལོ་ཚོད་དང་མི་མཉམ་པའི་གཉེར་་་་་
རིས་ཀྱི་གྲོག་ཤུར་འཐེན་པ་ཞེ་གཅིག་ཡིན་མོད། ཁོང་ཚོ་ཚང་མར་འདོད་ཆུང་
ཆོག་ཤེས་དང་གཞུང་དྲང་སེམས་བཟང་གི་ཀུན་སྤྱོད་བཟང་པོ་རེ་ཡོད་པ་མ་་་་་
ཟད། ཕམ་ཉེས་ཅི་ཙམ་བྱུང་ཡང་རང་བྱུང་ཁམས་ཆེན་པོ་དང་དཔའ་ངར་ཆེན་
པོས་འཐབ་ཕོད་པའི་སྙིང་སྟོབས་རེ་ཡོད།”$ ཅེས་སོ། །རྩོམ་པ་པོ་གང་ཉིད་ནི་
འཚོ་བའི་ཕྱི་ཤུན་བརྟོལ་ནས་ནང་གི་ངོ་བོ་ལ་དཔྱོད་མཁས་པ་ཞིག་ཡིན་པས།
ཁོས་འཚོ་བའི་ཁྲོད་ཀྱི་སྣེ་མང་རྙོག་འཛིང་གི་འགལ་བའི་འཕེལ་ཚུལ་གསལ་་་་་་
སྟོན་བྱས་ནས། བརྩམས་ཆོས་ཀྱི་མགོ་ནས་མཇུག་བར་དུ་དངོས་ཡོད་རིང་
ལུགས་ཀྱི་ཁྱད་ཆོས་མངོན་དུ་བཅུག་ཡོད་དེ། སྒྲུང་ཐུང་ཕྱོགས་བསྒྲིགས་《སང་
ཉིན་གྱི་གནམ་གཤིས་དེ་རིང་ལས་ལེགས་པ་ཡོང་ངེས་》ཞེས་པ་དང་། «ཕལ་
བའི་ཁྱིམ་ཚང་གི་སྐྱིད་སྡུག་》གཉིས་ནི་རྩོམ་པ་པོས་གཏིང་ཟབ་ཅིང་རྔམ་་་་་་་
མཐུག་པའི་ཞིང་སྡེའི་འཚོ་བའི་མྱོང་ཚོར་དང་། བོད་ཀྱི་སྤྱི་ཚོགས་ལ་བསམ་
གཞིགས་གཏིང་ཟབ་དང་ཞིང་པ་ཚོར་བརྩེ་སེམས་རྣམ་དག་བཅངས་པའི་ཡིག་་
ཐོག་གི་སྒྱུ་རྩལ་ཉིང་ཁུ་ཡིན།
༡. ཞིང་པ་རྣམས་ཀྱི་རེ་བ་དང་ངར་སེམས་དེ་བརྩམས་ཆོས་ཁག་གི་སྲོག་་་
ཏུ་གྱུར་ཡོད་པ།
བཀྲ་ཤིས་དཔལ་ལྡན་ཁོང་ཡུན་རིང་དུ་ཞིང་སྡེར་འཚོ་བ་རོལ་སྟབས།
འདས་ཟིན་པའི་ལོ་ཟླའི་ནང་ཆབ་སྲིད་རླུང་རླབས་ཀྱིས་ཞིང་སྡེའི་དཔལ་འབྱོར་
ལ་གཏོར་བརླག་ཚབས་ཆེན་བཏང་བ་དང་། ཞིང་པའི་འཚོ་བ་དང་སེམས་རྒྱུད་
ལ་དཀའ་སྡུག་དང་གནོད་འཚེ་དུ་མ་ཞིག་བཟོས་པ་དངོས་སུ་མིག་གིས་མཐོང་་་་
བ་དང་། དེའི་མཚུངས་སུ་ཞིང་པའི་གཉོམ་ཆུང་ཉམ་ངན་ལས་སྙིང་རུས་བརྟན་
- 75 –



པོ་ཞིག་དང༌། ཞི་དུལ་ལྷོད་འཇམ་ལས་བློ་རྩ་ངར་པོ་ཞིག དཀའ་ཞིང་སྡུག་པ་
ལས་རེ་བའི་མེ་ཕུང་ཞིག་སྦས་པའི་ཟོལ་གྱིས་འབར་བཞིན་པའི་སྤྱོད་ལམ་ལ་་་་་
ཉམས་ཚོར་མངོན་སུམ་དུ་སྐྱེས་པར་བྱས་ཐོག་ བཅོས་བསྒྱུར་གྱི་འབྲུག་སྒྲ་ལྷོ་
ནས་གྲགས་རྗེས། ཁོས་ཕྱོགས་གཅིག་ནས་ཞིང་པའི་ལུས་སེམས་ན་གནས་པའི་
ཧུར་བརྩོན་དང་གསར་གཏོད་ཀྱི་རང་བཞིན་ལ་ཉམས་ཞིབ་གཏིང་ཟབ་བྱས་་་་
ཤིང་། ཕྱོགས་གཞན་ཞིག་ནས་ཚོར་བ་མྱུར་བའི་སྒོ་ནས་ཁོ་ཚོའི་མདུན་དུ་ལྷགས་
པའི་དཀའ་ཁག་སྣ་ཚོགས་ཤེས་ཚོར་བྱས་པ་དེས། ཁོང་ལ་སྤྱི་ཚོགས་ཀྱི་འཚོ་བ་
དངོས་མཚོན་པ་དང་ཞིང་པར་བསྔགས་བརྗོད་བྱེད་པའི་གསར་རྩོམ་གྱི་ཀུན་་་་་
སློང་རྣམ་དག་ཅིག་སྐྱེས་པར་བྱས་སོ། །
དེ་ལྟར་ཁོང་གི་བརྩམས་སྒྲུང་ཕྱོགས་བསྡུས་ལས་«ཕྱི་ཉིན་གྱི་གནམ་་་་་་་
གཤིས་དེ་རིང་ལས་ཡག་པ་ཡོང་ངེས་»ཞེས་པ་ནི། བོད་རིགས་ཞིང་པ་ཚོས་རང་
བྱུང་ཁམས་དང་འཐབ་པའི་སྤོབས་ཉམས་གསལ་མཚོན་བྱས་པའི་རི་མོ་ལྟ་བུ་་་
ཞིག་ཡིན། རྩོམ་པ་པོས་ཕྲ་ཞིབ་ཀྱི་བྱུང་རིམ་རབས་དང་རིམ་པའི་ཞིབ་འབྲི་ལ་
བརྟེན་ནས། ལས་ལ་བརྩོན་ཞིང་ངང་རྒྱུད་གཙང་བ། སྙིང་རུས་ཆེ་ཞིང་ཡར་ཐོན་
ལ་འབད་པའི་ཞིང་པ་རྒན་པོ་ཞིག་གི་མཆོག་གྱུར་གྱི་སྣང་བརྙན་བཞེངས་པ་་་་་
དང་། གོམས་སྲོལ་དུ་གྱུར་པའི་སྟོབས་ཤུགས་དང་སྲོལ་རྒྱུན་གྱི་ལྟ་ཚུལ་རྙིང་པས་
ཞིང་པ་རྣམས་ཀྱི་རྐང་ལག་སྔར་བཞིན་འཆིང་སྡོམ་བྱེད་པའི་གནས་ཚུལ་གསལ་
རྗེན་དུ་བྲིས་འདུག །
བརྩམས་སྒྲུང་ནང་གི་མི་སྣ་གཙོ་བོ་སྐལ་བཟང་བཀྲ་ཤིས་ནི་ཞིང་པ་རྒན་་་་
པོ་ཞིག་གི་དཔེ་གཞི་ཡིན། སྐལ་བཟང་བཀྲ་ཤིས་ཀྱི་ཁོམ་ལོང་མེད་ཚུལ་དང་བྲེལ་
ཟིང་ཆེ་ཚུལ་འབྲི་སྐབས་ཁོ་རང་ནངས་སྔ་ལངས་དང་དགུང་འཕྱི་ཉལ་བྱེད་པ།
དུས་ཚོད་ལ་གསེར་བཞིན་གཅེས་པ། ཁྱིམ་མི་ཡོངས་རྫོགས་ལས་ལ་སྐུལ་བ་
བཅས་གསུམ་འབུར་ཐོན་དུ་བྲིས་ཡོད། །
བརྩམས་སྒྲུང་གིས་སྐལ་བཟང་བཀྲ་ཤིས་ཀྱི་ངལ་དུབ་དང་དཀའ་སྡུག་་་་
- 76 -



འབྲི་སྐབས། ས་ཞིང་རྨོ་བའི་གླང་གོག་གཉིས་ངལ་བས་མནར་ནས་དབུགས་
ལྡེམ་ལྡེམ་བྱེད་པ་དང་ཁ་ནས་ཝུ་བ་ཐོན་པའི་ངང་ཚུལ་བྲིས་ནས་སྐལ་བཟང་་་་་་
བཀྲ་ཤིས་ཀྱི་ཞུམ་པ་མེད་པའི་སྙིང་སྟོབས་མཚོན་པ་སྟེ་“ ཁོ་རང་ངལ་དུབ་ཀྱིས་
མནར་བའི་ཁར་ཉི་འོད་རབ་ཏུ་ཚ་བས་རྔུལ་ཆུའི་ཐིགས་པ་མ་ནེའི་འོག་ནས་་་
ཟགས་པ་དང་སྟོད་ལ་གྱོན་པའི་འོག་འཇུག་དྲེག་པས་འཚོས་པ་དེའང་རྦད་དེ་་་
རློན་པ་ཆགས་ཡོད་པས་འོག་འཇུག་དེའང་ཕུད་དེ་སྟོད་ཧྲེང་མར་ཐོན་”ཞེས་་་་
པ་མཐོང་འཕྲལ་ཇི་འདྲའི་ཞུམ་པ་མེད་ཅིང་བརྩོན་སེམས་ལྡན་པ་ཞིག་རེད་་་་་
ཨང་སྙམ། མིའི་ཚོར་སྣང་དུ་འདི་ལྟ་བུའི་སྙིང་སྟོབས་ཡོད་ཚེ། དཀའ་ཁག་ཇི་
འདྲ་ཞིག་གིས་ཀྱང་གནོན་མི་བཏུབ་ལ། འཇིགས་སྣང་སྐྱེ་མི་སྲིད་པའི་ངར་
ཤུགས་སྦྱིན་པར་བྱེད།
སྐལ་བཟང་བཀྲ་ཤིས་ཀྱིས་གནམ་གཤིས་ཀྱི་འགྱུར་ལྡོག་ལ་སེམས་ཁུར་་་་་
བྱེད་ཚུལ་འབྲི་སྐབས། ཞིང་པ་རྒན་པོ་དེས་ཆར་ཆུ་དུས་ཐོག་ཏུ་འབབ་པ་ནི་ལོ་
ལེགས་འབྱུང་བའི་གཞི་རྐང་དང་། ཐན་པ་དང་སེར་བ་སོགས་ནི་གནོད་འཚེ་
དང་མུ་གེའི་འབྱུང་གཞིར་མཐོང་བ་བྲིས་ནས། ཞིང་པ་རྣམས་ཀྱི་དགའ་སྐྱོ་
ཆགས་སྡང་གི་བརྩེ་སེམས་མཚོན་པའི་ནང་ལྟ་ཚུལ་རྙིང་པ་གསལ་འབྱིན་བྱས་་་་
ཡོད་དེ། “ ས་ཟླའི་དུས་ཚོད་རན་པས་གྲོང་མི་རྣམས་ཀྱིས་ཡུལ་ལྷར་གསོལ་
མཆོད་བྱས་པ་དང་། ཆར་འབེབས་ཀྱི་ཆོ་ག་བྱེད་པ། ལྷ་གསོལ་ཀླུ་གསོལ་བྱེད་པ་
བཅས་གང་ཡོད་ཅི་ཡོང་བྱས།” “ དེ་ནས་ཡང་ཉིན་ཞིག་ཁོ་ཚོས་རྣམ་ཀུན་
ལྟར་གཞི་བདག་དང་ཀླུ་རྒྱལ་གསོལ་རྗེས་སྦལ་བ་དང་སྡིག་རྭ་བཟུང་ནས་་་་་་་
དམར་འཛིང་བྱེད་དུ་བཅུག བཤད་སྲོལ་ལྟར་ན་ཁོ་གཉིས་ཀྱི་དམར་འཛིང་དེ་
སྦལ་བ་ཐོབ་ན་ཆར་བ་འབབ་རྒྱུ་ཡིན་པ་དང་སྡིག་རྭ་ཐོབ་ན་ཐན་པ་བསྟན་གྱི་་་
ཡོད་”( གོང་མཚུངས་)ཅེས་པའི་བྱ་སྤྱོད་ཀྱིས་ཞིང་པ་རྣམས་ཀྱི་རེ་འདོད་་་་་་་
མཚོན་པ་མ་གཏོགས། དོན་དངོས་ཐོག་གནམ་རྒན་མར་སེམས་འགུལ་ཐེབས་མི་
སྲིད་པ་རེད། གཞན་ད་དུང་སེར་བ་འགོག་ཐབས་ནི་དེ་བས་མཚར་སྣང་ཆེ་བ་
- 77 -



སྟེ། སེར་འགོག་མཁན་གྱིས་སྔགས་བཟློ་བ་མ་ཟད། ཁོས་ད་དུང་མང་ཚོགས་ལ་
སེར་བ་འགོག་པའི་གསང་ཐབས་ཤིག་བསླབས་མོད། འོན་ཀྱང་མཐའ་འབྲས་ནི་
ཡ་ང་ཞིང་ཡིད་སྐྱོ་བའི་གནས་ཚུལ་བྱུང་བ་དེ་ཀློག་པ་པོས་དེ་སྔ་དངོས་སུ་་་་་་་་
མཐོང་བ་དང་དངོས་སུ་མྱོང་ཞིང་བརྒྱུད་པ་ལྟར་སྣང་བ་མ་ཟད། རྨོངས་དད་
དང་ནོར་འཁྲུལ་གྱི་ལྟ་བ་ལ་དགག་པ་ཚ་ཐག་ཆོད་པ་ཞིག་བསྐྱོན་ཡོད། བརྩམས་
སྒྲུང་གི་མཇུག་ཏུ་སྐལ་བཟང་བཀྲ་ཤིས་ཀྱིས་གནོད་འཚེ་དང་གོད་ཐན་མང་་་་་་
བའི་ལོ་དེར་ཁ་གཏད་ནས་སྤོབས་པས་བྲང་ཁོག་རབ་ཏུ་ཁེངས་པའི་ངང་་་་་་་་
མདུན་ཕྱོགས་ཀྱི་ངོས་མི་སྙོམ་ཞིང་ཀྱག་ཀྱོག་གི་རི་ལམ་ལ་རྒྱུང་ལྟ་བྱེད་ཅིང་།
སྐྱེས་པ་ཕོ་ཡི་ཁོག་རྒྱ་ཡངས་ཚུལ་གྱིས་“ ཚེ་གང་གཏན་གྲོགས་ཉེས་ན་ཉེས་པ་་་་
ཡིན། ལོ་གཅིག་ལོ་ཏོག་ཉེས་ན་ཉེས་པ་མིན་ཟེར་བ་ལྟར་འདི་ལོ་ལོ་ཉེས་བྱུང་
ཡང་སང་ལོ་ཤར་རྒྱུ་ཡོད་པ་ཡིན། ད་ནི་སེམས་ཁྲལ་བྱས་ཀྱང་ཕན་ཐོགས་ཅི་
ཡོད། དེ་ལས་སང་ལོ་ལོ་ལེགས་ཡོང་བའི་ཆེད་དུ་ས་བཀྲབ་གནམ་བཀྲབ་བྱས་ན་
ཡག་གི་རེད།” ཅེས་སྨྲས་པ་ནི། དངོས་ཐོག་དཀའ་སྒྲུབ་བྱེད་པའི་རྨང་གཞིའི་
སྟེང་ཚུགས་པའི་ཡིད་དུ་འོང་བའི་ཕུགས་བསམ་འབའ་ཞིག་དང་བརྩམས་སྒྲུང་།
གི་ཆེས་འོད་འཕྲོ་བའི་གནས་ཡང་འདི་ཡིན་ཏེ། ཞིང་པའི་སེམས་ཁམས་ཀྱི་མན་
ངག་དེ་ཇི་མ་ཇི་བཞིན་བྲིས་པ་རེད། །
《ཕལ་བའི་ཁྱིམ་ཚང་གི་སྐྱིད་སྡུག་》ཅེས་པ་འདི་ཁོང་གིས་ལོ་ངོ་བདུན་་་་་
བརྒྱད་ཀྱི་དཀའ་བ་སྤྱད་དེ་བརྩམས་པའི་སྒྲུང་རིང་དང་པོ་ཡིན་ལ། འདིའི་ནང་
དོན་གཙོ་བོ་ནི་དམངས་གཙོ་བཅོས་བསྒྱུར་བྱས་པ་ནས་འགོ་བརྩམས་ཏེ་གཙང་
ཁུལ་གྱི་ཞིང་པའི་བུ་མོ་ཚེ་བརྟན་ལྷ་མོའི་ཁྱིམ་ཚང་གི་གནས་ཚུལ་དེ་ལོ་རྒྱུས་་་་་
འཕེལ་རྒྱས་ཀྱི་གོ་རིམ་ནང་དུ་བཞག་ནས། ཞིང་པའི་ཁྱིམ་ཚང་ཕལ་བ་ཞིག་གི་
འཚོ་བའི་སྐྱིད་སྡུག་མཚོན་པ་དང༌། རྙོག་ཟིང་གིས་ཁེངས་པའི་འགལ་བ་བྲིས་པ་
བརྒྱུད་ལོ་ངོ་སུམ་ཅུའི་རིང་གཏན་འཇགས་མིན་པའི་ཆབ་སྲིད་དང་། ཉམས་
ཤིང་རྒུད་པའི་དཔལ་འབྱོར། ཚུལ་མིན་ངན་རེངས་ཀྱི་སྤྱོད་པ། རེ་གཏད་ལ་ཆ་
- 78 -



འཇོག་མེད་པའི་སྤྱི་ཚོགས་སྣང་ཚུལ་ཇི་བཞིན་བསྐྱར་དུ་མངོན་ཡོད། མིའི་
བསམ་བློའི་འདུ་ཤེས་འཛིན་སྟངས་སོགས་ཀྱི་འགྱུར་ལྡོག་དང་ལྷག་པར་ཏང་གི་
སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པ་་་་་་་
འཚོགས་རྗེས་ཞིང་ལས་ས་ཁུལ་དུ་ཐོག་མའི་འཕོ་འགྱུར་ཆེན་པོ་བྱུང་ཚུལ་བྲིས་་་
ནས་དྲང་བདེན་དེ་ངན་པ་ལས་རྒྱལ་ཐུབ་ཅིང་། འོད་སྣང་དེ་མུན་ནག་ལས་
རྒྱལ་ཐུབ་པའི་ལོ་རྒྱུས་ཀྱི་ལྡོག་མེད་ཆོས་ཉིད་གསལ་པོར་བསྟན་པ་ནི་དངོས་་་་་
ཡོད་ལ་མཐོང་ཆེན་དང་འཚོ་བའི་འགྲོ་སྟངས་ལའང་ཁས་ལེན་བྱེད་པའི་དངོས་
སྲིད་རིང་ལུགས་ཀྱི་བསམ་བློ་དེ་བརྩམས་ཆོས་ཀྱི་མགོ་རྔ་བར་གསུམ་དུ་མཐོང་་་
ཐུབ། ཞིང་སྡེའི་བསྒྱུར་བཅོས་ཁྲོད་གོམས་འདྲིས་རྙིང་པ་བགེགས་རྐྱེན་དུ་ལངས་
ནའང་ཚེ་བརྟན་ལྷ་མོ་སོགས་ཀྱིས་འཚོ་བར་རེ་བས་ཁེངས་པའི་ཚུལ་གྱིས་་་་་་་་
གསར་དུ་དར་འགོ་ཚུགས་པའི་ཞིང་སྡེའི་དཔལ་འབྱོར་རྣམ་པའི་དཀའ་ཁག་་་་
དང་དགའ་སྣང་འཛིན་པའི་རྣམ་འགྱུར་བྲིས་པའི་ནང་གསར་བྱུང་བྱ་དངོས་དེ་
རྣམ་པར་རྒྱལ་ཞིང་གཟི་འོད་ལྡན་པའི་མདུན་ལྗོངས་ལ་རེ་བས་ཁེངས་པ་་་་་་་་
མཚོན་ཡོད།
བརྩམས་སྒྲུང་ནང་དུ་ཕྲ་ཞིབ་ཀྱི་བྱུང་རིམ་རབས་དང་རིམ་པའི་ཞིབ་འབྲི་་
ལ་བརྟེན་ནས། ལས་ལ་བརྩོན་ཞིང་ངང་རྒྱུད་འཇམ་པ། སྙིང་རུས་ཆེ་ཞིང་ཡར་
ཐོན་ལ་འབད་པའི་ཞིང་པ་ཚེ་བརྟན་ལྷ་མོ་དང༌། དོན་གྲུབ། ཕུན་ཚོགས་སོགས་
ཀྱི་མི་སྣའི་སྣང་བརྙན་བཞེངས་པ་དང་། དེ་བཞིན་དུ་ལྷག་རྡོར་དང་སྒྲོལ་མ་ལྟ་
བུའི་ཨུ་ཚུགས་གཉའ་རེངས་དང་དུས་རབས་ཀྱི་ཉེས་ཅན་དུ་གྱུར་པའི་མི་སྣའི་་་
གཟུགས་བརྙན་བཞེངས་སྐྲུན་བྱས་པ་ལས། གོམས་སྲོལ་དུ་གྱུར་པའི་སྟོབས་
ཤུགས་དང་སྲོལ་རྒྱུན་གྱི་ལྟ་ཚུལ་རྙིང་པས་ཞིང་པ་རྣམས་ཀྱི་རྐང་ལག་སྔར་་་་་་་
བཞིན་འཆིང་སྡོམ་བྱེད་པའི་གནས་ཚུལ་གསལ་རྗེན་དུ་བསྟན། བརྩམས་ཆོས་
ཀྱིས་བདེན་དངོས་ཀྱི་ཚད་མཐོ་བའི་སྒོ་ནས་གཙང་ཁུལ་ཞིང་པས་དམིགས་་་་་་
བསལ་གྱི་ཆ་རྐྱེན་ག་གེ་མོའི་འོག་དཀའ་ཚེགས་ངང་མདུན་དུ་བགྲོད་པའི་རྐང་་་
- 79 -



རྗེས་རེ་རེ་བཞིན་མངོན་པར་མཚོན་པ་ལ། ང་ཚོས་ཕྱོགས་གཅིག་ནས་ཞིང་པའི་
སྐྱེ་སྟོབས་ཀྱི་དཔལ་འབར་ཞིང་། གནམ་ས་འགེངས་པའི་ངར་ཤུགས། རྒྱུད་
ལེགས་བཞིན་གཙང་གི་གཤིས་ཀ་མཐོང་ཐུབ་པས་སེམས་གཏིང་ནས་བརྩེ་ཞིང་་
གུས་པའི་ཚོར་སྣང་བསྐྱེད་ཅིང་། ཕྱོགས་གཞན་ཞིག་ནས་མི་རྣམས་ལ་ཇི་ལྟ་བུའི་
སྒོ་ནས་ཞིང་པ་ཚོར་རོགས་རམ་བྱས་ནས་ཁོ་ཚོའི་ལུས་སྟེང་དང་སེམས་སྟེང་གི་་
ཁུར་བོ་ལྕི་མོ་དེ་མར་ཕབ་རྒྱུ་ནི་མིག་སྔའི་ཁ་ཚ་དགོས་གཏུགས་ཀྱི་ལས་འགན་་་
ཞིག་ཡིན་པ་གསལ་འདེབས་བྱས་པ་རེད།
བརྩམས་སྒྲུང་ལས་ལྷག་རྡོར་དང་སྒྲོལ་མ། རྡོ་རྗེ་སོགས་མི་སྣའི་གཤིས་ཀ་
བྲིས་པ་བརྒྱུད་ནས་བཀས་བཀོད་རྒྱུད་འཛིན་ཞིང་བྲན་ལམ་ལུགས་ཀྱི་ལྷག་རོ་་་
དང་སྲོལ་རྒྱུན་རྙིང་པའི་སྟོབས་ཤུགས་ལ་ངོ་རྒོལ་བྱས་པ་དང་། ཨ་མ་བདེ་སྒྲོན་
དང་སྤེན་པ་སོགས་བྲིས་ནས་སྤྱི་ཚོགས་རིང་ལུགས་ཀྱི་བསམ་བློས་ཞིང་པའི་་་་་
ཐོན་སྐྱེད་ཆུང་བའི་འདུ་ཤེས་བཅོས་བསྒྱུར་བྱེད་པའི་དངོས་ཡོད་ཀྱི་གནད་དོན་
བཏོན་པ་དང༌། དེ་བཞིན་དུ་ཚེ་བརྟན་ལྷ་མོ་དང་དོན་གྲུབ། ཕུན་ཚོགས་ལྟ་བུ་
བྲིས་ནས་བདེན་འཚོལ་དཀའ་སྒྲུབ་དང་སྤྱི་སེམས་ཆེ་ཞིང་སྒེར་སེམས་ཆུང་བའི་
སྣང་བརྙན་བརྐོ་བཞེངས་བྱས་པར་མ་ཟད། སྲོལ་རྒྱུན་གྱི་སྤྱོད་བཟང་དང་
བསམ་བློ་གསར་པ་དག་ཕན་ཚུན་འདྲེས་ཤིང་ཐིམ་པའི་ཞིང་པ་རྒན་རབས་་་་་་
དང་འཚོ་བར་ཕུགས་བསམ་དང་རེ་བས་ཡོངས་སུ་ཁེངས་པའི་ཞིང་གྲོང་གི་ན་་་
གཞོན་གྱི་སྐྱེས་སྟོབས་ཀྱི་དཔལ་བྲིས་པ་རེད། དེ་ལྟར་བརྩམས་སྒྲུང་འདིའི་གྲུབ་
འབྲས་གཙོ་བོ་ནི། བདེན་དངོས་ཡོད་པའི་སྒོ་ནས་བོད་ལྗོངས་ཀྱི་ཞིང་པ་རྣམས་
ཞིང་བྲན་ལམ་ལུགས་ནས་སྤྱི་ཚོགས་རིང་ལུགས་སྤྱི་ཚོགས་སུ་ཕྱིན་པའི་ལོ་རྒྱུས་་་
རང་བཞིན་གྱི་འགྱུར་ལྡོག་དེ་བསྐྱར་མཚོན་བྱས་པ་དང་། གསོན་ཉམས་ལྡན་
པའི་ངང་བོད་ལྗོངས་ཞིང་གྲོང་གིས་ལོ་ངོ་སུམ་ཅུའི་དཀའ་སྡུག་བརྒྱུད་དེ་་་་་་་
མདུན་བསྐྱོད་ཀྱི་ལམ་དུ་གོམ་ཁ་བསྒྱུར་བའི་སྙིང་སྟོབས་མཚོན་པ་རེད།
༢. བརྩམས་ཆོས་ཀྱི་སྒྱུ་རྩལ་མཚོན་ཐབས་ཐད་ཀྱི་མཐའ་དཔྱོད་འགའ།
- 80 -



«བོད་ཀྱི་རྩོམ་རིག་གསར་པའི་བརྩམས་ཆོས་བདམས་བཀོད་དང་དེ་དག་
གི་བཤད་པ་»® ཞེས་པ་ལས་དཔྱད་འཇོག་གནང་བ་དེ་ནི་ཁ་དཔེ་ལ་ནད་གསོ་
བའི་སྨན་ལ་ཞིམ་པོ་མེད་པ་དང་ཤ་ཚ་བའི་གཏམ་ལ་སྙན་མོ་མེད་ཅེས་པ་ལྟར་་་
ཅུང་གནད་དུ་ཁེལ་འདུག་སྟེ། །
གཅིག་ནས་རྩོམ་འདིའི་མཚོན་བྱ་ལོ་ངོ་སུམ་ཅུ་ལྷག་གི་བོད་ལྗོངས་ཀྱི་འཚོ་
བ་ཡིན་ལ། སྐབས་འདིའི་ལོ་ངོ་སུམ་ཅུ་འདི་རང་ག་བའི་དུས་ཚོད་ཅིག་མ་ཡིན་
པར། ཆབ་སྲིད་ཀྱི་འཕོ་འགྱུར་རབས་དང་རིམ་པར་འབྱུང་བའི་དུས་ཤིག་ཡིན།
འཕོ་འགྱུར་དེ་རེ་རེ་ནི་མིའི་བླ་སྲོག་ལ་ཉམས་ཚོད་ལེན་པ་ལྟ་བུ་དང་། མིའི་རང་
གཤིས་མངོན་གསལ་དུ་འབུད་བྱེད་ཀྱི་འགག་རྩ་རེ་ཡིན། ཁོར་ཡུག་ཁྱད་པར་བ་
འདིས་སྤྱིར་ན་རྩོམ་གྱི་མི་སྣའི་གཤིས་ཀ་གསལ་རྗེན་དུ་འབུད་པར་བྱས་ཏེ། མི་
སྣའི་བླ་སྲོག་དངོས་མཐོང་བར་བྱ་བ་ལ་རྒྱབ་ལྗོངས་ངེས་ཅན་བསྐྲུན་ཡོད། འོན་
ཀྱང་བརྩམས་སྒྲུང་འདིས་ཚེ་བརྟན་ལྷ་མོའི་ཁྱིམ་ཚང་གི་གནས་ཚུལ་རྐྱང་བ་་་་་་
མཚོན་པ་ལས། བྱེ་བྲག་པའི་གནས་ཚུལ་འདི་སྤྱི་ཚོགས་ཀྱི་ཁོར་ཡུག་ཆེན་པོའི་
ཁྲོད་བཞག་སྟེ་མཚོན་པར་བྱས་པ་ཤིན་ཏུ་ཉུང་། དེ་བས་བརྩམས་སྒྲུང་ཉིད་བབ་
ལྕི་བ་ཅན་དུ་གྱུར་མེད་ལ། ལོ་རྒྱུས་ཀྱི་ཚོར་སྣང་ཡང་མི་བཙན།
གཉིས་ནས་འབྲི་བཞེངས་དང་ལྷུག་བརྗོད་བར་གྱི་རྩོད་སྒྲུབ་འབྲེལ་བར་་་་་
བླང་དོར་བྱས་པ་ཅུང་ཟད་མི་འདང་། སྤྱིར་བརྩམས་སྒྲུང་ཞིག་ཡིན་ཚེ་དེའི་ནང་
ན་མི་སྣའི་འདུ་བྱེད་དང་སེམས་ཁམས་སོགས་ཀྱི་ཞིབ་འབྲི་དང་རྩོམ་པ་པོའི་་་་་
ལྷུག་བརྗོད་ཀྱི་གཏམ་གཉིས་སྦྲགས་ཤིང་སྦྲེལ་ཏེ་ཡོད་པ་ཞིག་ཡིན། ཞིབ་འབྲིའི་
ཆ་དེས་རྩོམ་དེ་ཉིད་གསོན་ཉམས་དོད་པོ་ཅན་དུ་བྱས་ཏེ་འཚོ་བའི་བརྙན་རིས་
གསལ་བར་བྱས་ཤིང་དབང་ཡུལ་དུ་འཆར་བ་འདྲ་བྱ་བ་ཡིན། རྩོམ་པ་པོའི་ལྷུག་
བརྗོད་ཀྱི་གཏམ་གྱིས་འཚོ་བའི་གཙོ་བོ་མ་ཡིན་པའི་ཕལ་བའི་སྐོར་ལ་འཕྲལ་་་་་
གྱིས་ཕྱིན་པར་བྱས་ཏེ་རྩོམ་ཉིད་ཉོག་མེད་ངོས་གཙང་དུ་བྱ་བ་དང་། བརྩམས་
སྒྲུང་གི་བྱུང་རིམ་དང་གཏམ་རྒྱུད་རང་བཞིན་ལ་ཤུགས་སྣོན་དང་རྒྱབ་སྐྱོར་བྱ་་་
- 81 -



བ་ཡིན། འདི་གཉིས་བར་གྱི་རྩོད་སྒྲུབ་འབྲེལ་བ་དང་ལེན་བྱས་པ་ལེགས་ཚེ་རྩོམ་
ཉིད་ཀློག་རིན་ཡོད་པ་ཅན་དུ་འགྱུར་ངེས་ཡིན། སྒྲུང་རིང་འདི་བཀླགས་པའི་ང་
ཚོའི་མྱོང་ཚོར་ཆེན་པོ་ཞིག་ནི། ལྷུག་བརྗོད་ཀྱི་གཏམ་མང་སྟེ་ཞིབ་འབྲིའི་སྐོར་
ཤིན་ཏུ་ཉུང་བ་དེ་རེད། རྩོམ་ནང་གི་འཚོ་བ་ཕལ་ཆེ་བ་རྩོམ་པ་པོ་ཉིད་ཀྱིས་ང་
ཚོར་ཐད་ཀར་བརྗོད་པར་གྱུར་པ་ཉིད་ལས། ཞིབ་བྲིས་ཀྱིས་འཚོ་བའི་བརྙན་
རིས་གསལ་པོར་བྱས་པ་ཤིན་ཏུ་ཉུང་། དེ་བས་སྒྲུང་རིང་འདིར་མཚོན་ན་གཏམ་
རྒྱུད་ཀྱི་ཤས་ཆེ་བ་ལས་བརྩམས་སྒྲུང་གི་ཤས་ཆུང་བར་སྙམ། །
གསུམ་ནས་ཞིབ་འབྲི་བྱས་ཡོད་པ་འགའ་ཞིག་ཀྱང་རྩོམ་གྱི་མི་སྣའི་བབ་་་་
དང་མཐུན་པའམ་མི་སྣའི་ཉམས་མྱོང་ངམ་མི་སྣའི་དབང་ངོར་སྣང་བ་ལྟ་བུ་་་་་
མིན་པར། རྩོམ་པ་པོ་རང་ངོས་གྱི་སྣང་བ་ཁོ་ན་ཡིན། དཔེར་ན་ལེའུ་དང་པོའི་
ཚན་པ་བཞི་པ་ལྟ་བུ། ཁོས་རྟ་རྒྱུགས་སྐབས་ཀྱི་གནས་ཚུལ་བྲིས་པ་སྤྱིར་ཞིབ་མོ་
མ་ཡིན་ཞེས་བཤད་མི་རུང༌། འོན་ཀྱང་དེའི་སྐབས་ཀྱི་གནས་ཚུལ་མང་པོ་ཞིག་
འབྲེལ་མེད་ལྟ་བུར་སྣང་། དེའི་རྒྱུ་མཚན་ནི་གཙོ་བོ་རྩོམ་པ་པོས་རང་ཆ་ནས་རྟ་
རྒྱུགས་སྐབས་ཀྱི་གནས་ཚུལ་ཞིབ་ཏུ་བྲིས་པ་ཉིད་ལས། སྐབས་དེའི་གནས་ཚུལ་
དེ་ལྟར་དུ་ཞིབ་ཏུ་བྲིས་པ་ལས་མི་སྣའི་སེམས་ཁམས་འབྲི་བ་དང་གཤིས་ཀ་་་་་་་
མཚོན་པ་ལ་ཕན་ཐོགས་པར་འགྱུར་བ་ཞིག་མ་ཡིན། དེ་བས་ཞིབ་འབྲིའི་སྐོར་དེ་
ལ་གསོན་ཉམས་ལྡན་པ་ཞིག་མིན་པར་ཆོ་མེད་རོ་མེད་དུ་གནས་ཡོད་ལ། ཀློག་
པ་པོར་རང་ལུས་དེ་རུ་འཁོད་པ་འདྲ་བའི་ཚོར་སྣང་འབྱུང་དཀའ།
དེ་ལྟར་མི་འདང་ས་འགའ་ཡོད་པ་འདྲ་ཡང་། ཁོའི་རྩོམ་རྩལ་ཕྱོགས་ཀྱི་
སྒྲིག་འགོད་ཀྱི་ནུས་པ་དེས་རྩོམ་གྱི་མགོ་རྔ་བར་གསུམ་འབྲེལ་ཡོད་སྲ་ཆགས་སུ་་
བྱས་ཤིང་རྒྱུད་གཅིག་པར་བྱས་ཡོད་པས་ན། ཡིག་འབྲུ་གང་ལ་སྡེབས་གྲངས་
མང་ཡང་བརྩམས་སྒྲུང་ཉིད་གསོག་གསོབ་ཉོག་རྫོབ་ཅན་དུ་མ་གྱུར་པར། སྒྲིག་
གཞིའི་བཀོད་སྒྲིག་དང་སྐད་ཆ་སོགས་ཀྱི་ངོས་ནས་བཤད་ན་སྒྲུང་རིང་གི་ཁྱད་
ཆོས་མ་འཆོལ་བར་ཡོད། སྔོན་མེད་སྟོང་པའི་གཞི་ནས་འདི་ལྟའི་འབྲས་བུ་མི་
- 82 -



དམན་པ་ལེན་ཐུབ་པ་ང་ཚོས་ནམ་ཡང་རྗེས་སུ་ཡི་རང་བྱེད་ལ། ཁོའི་ལོ་བདུན་
བརྒྱད་ཀྱི་དཀའ་སྤྱད་སྙིང་སྟོབས་ལ་དེ་བས་ཀྱང་རྗེས་སུ་ཡི་རང་བྱེད། ལྷག་པར་
བོད་ཀྱི་སྒྲུང་རིང་གི་ལོ་རྒྱུས་ལ་མཚམས་འདི་ནས་འོད་ཟེར་སྟོང་དང་ལྡན་པར་་
བགྱིས་ཞེས་བརྗོད་ན་ཐལ་མི་ཆེ་བར་སྙམ། ཞེས་པའི་དཔྱད་འཇོག་གིས་གནད་
འགག་གཙོ་བོ་དག་བརྗོད་ཡོད་པར་འདོད་དོ། །
ལྔ་པ། སྟག་འབུམ་རྒྱལ་དང་ཁོའི་སྒྲུང་རིང་
«ལྷིང་འཇགས་ཀྱི་རྩྭ་ཐང་»།
སྟག་འབུམ་རྒྱལ་( ༡༩༦༦ )ནི་མཚོ་སྔོན་ཞིང་ཆེན་ཀོས་ནན་རྫོང་དུ་
སྐྱེས། ༡༩༨༧ལོ་ནས་བཟུང་གསར་རྩོམ་བྱེད་འགོ་བརྩམས་ཤིང་། བརྩམས་ཆོས་
གཙོ་བོ་ནི་སྒྲུང་རིང་«ལྷིང་འཇགས་ཀྱི་རྩྭ་ཐང་»དང་མུ་འབྲེལ་བརྩམས་སྒྲུང་་་
«ནག་ཞར་སྡེ་བའི་གཏམ་རྒྱུད»། སྒྲུང་འབྲིང་«མི་རྐྱང་གཅོད་པའི་གཏམ་རྒྱུད་
ཁྲོད་ཀྱི་སྒྲོལ་མ»། སྒྲུང་ཐུང་《སྡུག་གི་ལོ་མ་ཆང་གིས་བངས་པ་མིན»། «སྒོ་
ཁྱི»། «ཉིན་གཅིག་གི་ཆོ་འཕྲུལ»། «ཡར་ངོའི་ཟླ་བ»། «ཕུགས་བསམ»། «ཁོ་
རང་ལན་པ་ཡིན་ནམ»། «ནམ་གུང་གི་མགྲོན་པོ»། «མི་རབས་གསུམ་གྱི་རྨི་
ལམ་》སོགས་མང་ངོ༌། །
སྟག་འབུམ་རྒྱལ་ནི་འབྲོག་ཁུལ་དུ་སྐྱེས་ཤིང་འཚར་ལོངས་བྱུང་ལ། འབྲོག་
ཁུལ་དུ་བྱ་བ་བསྒྲུབས་པ་དང་འབྲོག་པ་མང་ཚོགས་དང་མཉམ་དུ་སྐྱིད་སྡུག་་་་་
མཉམ་མྱོང་གི་འཚོ་བ་རོལ་བས། དེས་ཁོའི་འབྲོག་མིར་དམིགས་པའི་བསམ་བློ་
དང་འདུ་ཤེས་སྐྱེད་སྲིང་བྱས། དེ་བས་རྩྭ་ཐང་གི་འབྲོག་མིའི་ལས་དབང་དང་
འཚོ་བའི་འགྱུར་ལྡོག ཁོ་ཚོའི་ཁེར་རྐྱང་གི་བསམ་བློའི་འདུ་ཤེས་དང་རྙོག་
འཛིང་ཆེ་བའི་བརྩེ་དུང་གི་དྲ་རྒྱ་བཅས་རང་ཤུགས་ཀྱིས་ཁོའི་བརྩམས་སྒྲུང་གི་་་
བསམ་བློའི་ནང་དོན་གཙོ་བོར་གྱུར། སྟག་འབུམ་རྒྱལ་གྱི་བརྩམས་སྒྲུང་གི་ཁོག་
འབུབས་ལེགས་ཤིང་མི་སེམས་སྒུལ་ཐུབ་པའི་དཔེ་མཚོན་གནད་དོན་རྣམས་་་་་
- 83 -



འབྲེལ་ཡོད་མི་སྣའི་དགའ་སྐྱོ་འདུ་འབྲལ་གྱི་འགལ་རྐྱེན་ཁྲོད་རྗེན་པར་བཏོན་་་་
ཡོད། བརྩེ་དུང་གིས་ཁེངས་བའི་སྐད་ཆས་ནུས་ཤུགས་ཅི་ཡོད་ཀྱིས་མི་སྣའི་
སེམས་ཁོང་གི་འཇིག་རྟེན་ཕྱིར་མངོན་པར་བྱེད་ཅིང་། རྟག་ཏུ་རང་ཉིད་ཀྱི་བརྩེ་
དུང་དང་མི་སྣ་གཙོ་བོའི་མྱོང་ཚོར་མཉམ་གཅིག་ཏུ་བསྲེས་ཡོད་པས། ཁོའི་
བརྩམས་སྒྲུང་ལ་ཡིད་སེམས་སྒུལ་ཐུབ་པའི་ནུས་ཤུགས་ཆེན་པོ་ལྡན་པར་གྱུར་་་་
པ་རེད། །
བརྩམས་སྒྲུང་གསར་རྩོམ་ཁྲོད། སྟག་འབུམ་རྒྱལ་གྱི་སྒྲུང་ཐུང་གསར་རྩོམ་
ལ་སྔར་བྱུང་མ་མྱོང་བའི་ལོ་ལེགས་ཤིག་བྱུང་། ལྷག་པར་བརྩམས་སྒྲུང་ལས་
བསམ་བློའི་རང་བཞིན་དང་སྒྱུ་རྩལ་གྱི་རིན་ཐང་ཆེས་འབུར་དུ་ཐོན་པར་་་་་་་་
མཚོན་ཡོད། དཔེར་ན། 《གནའ་གཞས་》དང་། 《སྒོ་ཁྱི»། 《སྡུག་གི་ལོ་མ་ཆང་
གིས་བངས་པ་མིན་»སོགས་ཀྱིས་ཁོའི་འཚོ་བའི་ཐད་ཀྱི་ཤེས་བྱ་གསར་པ་དང་་་
གོ་རྟོགས་གསར་པ། གདེང་འཇོག་གསར་པ་བཅས་མཚོན་ཞིང༌། བརྩམས་ཆོས་
དེ་དག་གིས་རྩྭ་ཐང་གི་འབྲོག་མིའི་ལས་དབང་དང་དངོས་ཡོད་འཚོ་བ་བརྗོད་་་
བྱ་བྱས་ཏེ། སྤྲོ་སེམས་ཁོལ་བའི་ངང་ནས་བོད་རིགས་མི་དམངས་ཀྱི་མཆོག་ཏུ་
གྱུར་པའི་བསམ་བློ་དང་བླ་ན་མེད་པའི་ཀུན་སྤྱོད་ལ་བསྔགས་བརྗོད་མཛད་་་་་
ཡོད་པ་མ་ཟད། ད་དུང་དུས་རབས་གསར་པའི་མི་རྣམས་ཀྱི་ལས་དབང་དང་
སྲོལ་རྒྱུན་བསམ་བློའི་ཟློས་གར་རང་བཞིན་གྱི་འགྱུར་ལྡོག མི་དང་མིའི་བར་གྱི་
འབྲེལ་བ་བཅས་ལེགས་སྒྲིག་བྱས་ཡོད། དེ་དང་མཉམ་དུ་གང་ནུས་ཅི་ལྕོགས་
ཀྱིས་འཚོ་བའི་ཟུར་མི་འདྲ་བ་དང་མི་སྣའི་འཚོ་བའི་སྣང་ཚུལ་ཞིབ་འབྲི་བྱས་པ་
བརྒྱུད་ནས་བྱ་དངོས་ཀྱི་ངོ་བོ་དང་ལོ་རྒྱུས་ཀྱི་རྒྱབ་ལྗོངས། མི་སྣ་གཙོ་བོ་བཅས་
མཚོན་པ་དང་། བོད་མི་རིགས་ཀྱི་འདས་ཟིན་པ་དང་མ་འོངས་པའི་ལས་དབང་
ལ་བསམ་གཞིགས་བཏང་ཡོད། བརྩམས་ཆོས་འདི་དག་གི་རྒྱུ་ཆ་གདམ་གསེས་
བྱས་པ་ལེགས་པར་མ་ཟད་ལྟ་བ་གསར་པ་ཡིན་ལ་བློ་བཀོད་ཕུན་སུམ་ཚོགས།
སྒྱུ་རྩལ་མཚོན་ཐབས་ཀྱི་ཐད་ནས་ཀྱང་བོད་རིགས་ཀྱི་ངག་རྒྱུན་དང་གཏམ་་་་་་
- 84 -



རྒྱུད་ཀྱི་ཁྱད་ཆོས་རྒྱུད་འཛིན་བྱས་ཡོད་ལ། རྒྱལ་ཁབ་ཕྱི་ནང་དང་མི་རིགས་
གཞན་པའི་ཕུལ་བྱུང་རྩོམ་རིག་གི་ལེགས་ཆ་སྡུད་ལེན་དང་། ལྷག་པར་སྤོབས་པ་
ཆེན་པོས་དེང་རབས་རིང་ལུགས་པའི་བརྩམས་སྒྲུང་གསར་རྩོམ་གྱི་མཚོན་་་་་་་
ཐབས་གང་ལེགས་སྤྱད་ཡོད། །
སྒྲུང་རིང་«ལྷིང་འཇགས་ཀྱི་རྩྭ་ཐང་»ཞེས་བྱ་བ་འདི་ནི་དེ་སྔོན་«སྦྲང་་་་་་
ཆར་》དུས་དེབ་ཏུ་མུ་འགོད་བྱས་ཤིང་བྱ་དགའ་ཐོབ་མྱོང་བའི་«རྣམ་ཤེས་》
ཞེས་པའི་བརྩམས་སྒྲུང་དེའི་རྨང་གཞིའི་སྟེང་རྒྱ་ཆེའི་ཀློག་པ་པོའི་རེ་བ་ལྟར་་་་་
བཟོ་བཅོས་དང་ཁ་སྣོན་བྱས་པ་ཡིན་པས། ནང་དོན་སྔར་ལས་རྒྱ་ཆེ་ཞིང་ཕུན་
སུམ་ཚོགས་པ་དང་ཡིག་གྲངས་ཀྱི་ཆ་ནས་སྔར་ལས་ལྡབ་གཉིས་ཙམ་གྱིས་ཇེ་་་་་
མང་དུ་གྱུར། སྒྲུང་རིང་འདི་མཚོ་སྔོན་མི་རིགས་དཔེ་སྐྲུན་ཁང་གིས་རྒྱལ་ཁབ་
བཙུགས་ནས་ལོ་འཁོར་ལྔ་བཅུ་ལོན་པར་ལེགས་སྐྱེས་སུ་ཕུལ་བའི་དཔེ་ཚོགས་་་་
སུ་བདམས་ཤིང་དཔེ་སྐྲུན་བྱས།
《ལྷིང་འཇགས་ཀྱི་རྩྭ་ཐང་»ཞེས་པ་ནི་ཀྲུང་གོ་གསར་པ་དབུ་བརྙེས་ཚུན་་་
མཚོ་སྔོན་ཞིང་ཆེན་དུ་ཐད་ཀར་བོད་ཡིག་གིས་བརྩམས་པའི་སྒྲུང་རིང་ཐོག་མ་་་
ཡིན་པས། ཉེ་བའི་ལོ་འགའི་རིང་མཚོ་སྔོན་གྱི་བོད་ཀྱི་རྩོམ་སྟེགས་སྟེང་བླངས་
པའི་གྲུབ་འབྲས་ཆེན་པོ་ཞིག་རེད་ཅེས་བརྗོད་ཆོག བརྩམས་སྒྲུང་འདིའི་གཏམ་
རྒྱུད་ནི་ལོ་རབས་བདུན་བཅུ་པ་དང་བརྒྱད་ཅུ་པའི་སྐབས་བོད་རིགས་འབྲོག་་་་
ཁུལ་དུ་བྱུང་བ་ཞིག་རེད། མི་སྣ་གཙོ་བོ་དབང་ལྡན་རྡོ་རྗེ་ཞེས་པའི་ན་གཞོན་
དེར་གཡོན་ཕྱོགས་པའི་གནོད་འཚེ་ཐེབས་པས། ཁོས་རང་ཡུལ་རྒྱབ་ཏུ་བསྐྱུར་
ནས་གཞན་ཡུལ་འགྲིམས་དགོས་པ་བྱུང་། ས་མཐའི་ཡུལ་གྲུ་ཀུན་ཏུ་ཁོས་མ་རྩ་
ཉུང་བའི་ཁེ་ཚོང་རེ་རྒྱག་པ་ནས་འགོ་བརྩམས་ཏེ་དཀའ་སྤྱད་འབད་བརྩོན་་་་་་
བྱས་མཐར་རིམ་གྱིས་མ་དངུལ་ཅུང་ཙམ་བསགས། ཏང་གི་སྐབས་བཅུ་གཅིག་
པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པའི་རྗེས་སུ་འབྲོག་ཁུལ་གྱི་
རྣམ་པར་འགྱུར་ལྡོག་ཆེན་པོ་བྱུང་བས། ཁོའི་ཁེར་རྐྱང་གི་འཚོ་བ་མཇུག་སྒྲིལ་
- 85 -



ནས་སླར་ཡང་རང་ཡུལ་དུ་ལོག་སྟེ། ཕ་ཡུལ་མི་དམངས་ཀྱི་ཆེད་དུ་མི་རབས་དུ་
མར་བཀག་རྒྱས་བཅིངས་པའི་རྩྭ་ཐང་ལ་ཚོང་ཟོག་དཔལ་འབྱོར་གྱི་དཔྱིད་རླུང་
ལྡིང་དུ་འཇུག་རྒྱུའི་སེམས་ཐག་བཅད། ཁོ་རང་ཕ་ཡུལ་དུ་ལོག་རྗེས། ཁོས་རང་
གི་མ་དངུལ་གྱིས་ཚོང་ཁང་དང་སློབ་གྲྭ་སོགས་བཙུགས་ཏེ་གཞན་ཕན་གྱི་བྱ་བ་་
བསྒྲུབས་པ་མ་ཟད། སྡེ་བའི་འགོ་ཁྲིད་དེ་རྒྱལ་ཁབ་གཞན་པའི་ཕྱུགས་ལས་ས་
ཁུལ་ལ་བལྟ་སྐོར་བྱེད་དུ་སོང་སྟེ་བསམ་བློ་དང་ཉམས་མྱོང་བརྗེ་རེས་བྱེད་དུ་་་་
བཅུག སྐབས་དེར་དབང་ལྡན་རྡོ་རྗེ་དང་ཁོའི་ཆུང་དུས་ཀྱི་རྩེད་གྲོགས། ད་ལྟ་
སློབ་ཆུང་གི་དགེ་རྒན་བྱས་ཡོད་པའི་སྒྲོལ་མ་དཀར་མོ་གཉིས་ཀྱི་བར་ལ་བརྩེ་་་་
དུང་ཟབ་མོ་ཆགས། འོན་ཀྱང་། ཁོ་གཉིས་ཀྱི་རྣམ་དག་གི་བརྩེ་དུང་དེར་སྲོལ་
རྒྱུན་སྟོབས་ཤུགས་དང་ས་དེའི་དབང་ཆེ་བའི་མི་སྐོར་ཞིག་གིས་བཀག་འགོག་་་་
བྱས། ཡིན་ནའང་། ན་གཞོན་དེགཉིས་ཀྱིས་བཙན་ཕྱུག་གང་གིས་ཀྱང་བསླུ་མི་
ཐུབ་ལ་འཇིགས་ཟིལ་བསྟན་ཡང་མགོ་མི་སྒུར་བའི་སྤོབས་པ་ཞིག་བཅངས་ཏེ་་་་
སྐྱུག་བྲོ་བའི་རྣམ་པ་དེར་མདུང་རྩེ་ཁ་སྤྲོད་ཀྱིས་འཐབ་རྩོད་བྱས།
བརྩམས་སྒྲུང་གིས་ལོ་རབས་བདུན་ཅུ་པ་གཏམ་རྒྱུད་ཀྱི་རྒྱབ་ལྗོངས་སུ་་་་་
བདམས་ཏེ། ལོ་བཅུའི་ཟིང་ཟིང་གིས་འབྲོག་ཁུལ་གྱི་རྒྱ་ཆེ་བའི་མང་ཚོགས་ཀྱི་
འཚོ་བའི་ལས་དབང་དང་བསམ་བློའི་སྣང་ཚུལ། སེམས་ཁོང་གི་འཇིག་རྟེན་ལ་
བཞག་པའི་གཏིང་ཟབ་པའི་རྨ་ཁ་སོགས་ཅི་ནུས་ཀྱིས་མཚོན་ཡོད། བྱུང་རིམ་
འཕེལ་རྒྱས་སུ་སོང་བ་དང་བསྟུན་ནས། རྩོམ་པ་པོས་ཏང་གི་སྐབས་བཅུ་གཅིག་
པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པའི་རྗེས་ཀྱི་འབྲོག་ཁུལ་གྱི་
རྣམ་པ་དེ་བརྗོད་བྱ་གཙོ་བོར་བཟུང་བ་དང་། རྙོག་འཛིང་ཆེ་བའི་འབྲོག་ཁུལ་
གྱི་ཕུན་སུམ་ཚོགས་པའི་རྣམ་པ་ཞིབ་བརྗོད་བྱས་ཏེ། འབྲོག་ཁུལ་གྱི་ཆབ་སྲིད་
དང་དཔལ་འབྱོར། རིག་གནས། སློབ་གསོ་སོགས་ཀྱི་ཐད་དགའ་འོས་པའི་
འགྱུར་ལྡོག་ཆེན་པོ་བྱུང་བ་དང་། དེ་དང་མཉམ་དུ་བྱུང་བའི་རྙོག་འཛིང་ཆེ་
བའི་སྤྱི་ཚོགས་ཀྱི་འགལ་བ་སྣ་ཚོགས་མཚོན་པར་བྱས་ཡོད། དུས་རབས་དང་
- 86 -



ཁོར་ཡུག་མི་འདྲ་བའི་ནང་གི་དཔེ་མཚོན་མི་སྣ་གསར་བཞེངས་བྱས་པ་མ་ཟད།
མི་སྣའི་རང་གཤིས་དང་ལས་དབང་ཞིབ་ཏུ་བྲིས་པ་བརྒྱུད་ནས་དུས་རབས་ཀྱི་་་
འགྱུར་ལྡོག་དང་ཟང་ཟིང་གི་སྤྱི་ཚོགས་ཀྱི་འཚོ་བ་མཚོན་པ་དང༌། གཉེན་སྒྲིག་
རང་དབང་ལ་བཀག་རྒྱ་སྣ་ཚོགས་བཟོས་ཚུལ་གསལ་རྗེན་དུ་བཏོན་ཏེ། གཏམ་
རྒྱུད་ནང་གི་མི་སྣ་གཙོ་བོ་དབང་ལྡན་རྡོ་རྗེ་དང་སྒྲོལ་མ་དཀར་མོ་གཉིས་ཀྱི་་་་་
བརྩེ་དུང་རྣམ་དག་མཚོན་པར་བྱས་ཡོད། མི་སྣ་གཙོ་བོ་དབང་ལྡན་རྡོ་རྗེའི་སྐྱིད་
ལ་སྡུག་པའི་ལས་དབང་དེས་ཐོག་མཐའ་བར་གསུམ་དུ་ཀློག་པ་པོའི་ཡིད་་་་་་་
སེམས་བཀུག་ཅིང་། རྙོག་འཛིང་ཆེ་བའི་འགལ་བ་དེས་བརྩམས་སྒྲུང་གི་བསྟན་
བྱ་གསོན་ཉམས་ལྡན་པའི་སྒོ་ནས་མཚོན་ཡོད། །
ང་ཚོའི་མི་རིགས་ནི་གནའ་ནས་བཟུང་སྤྱང་གྲུང་ལྡན་ལ་དཔའ་ངར་ཆེ་་་་
ཞིང་། བབ་ཆགས་ཤིང་ལས་ལ་བརྩོན་པའི་མི་རིགས་ཤིག་ཡིན་པས་བརྩམས་
བྱའི་ནང་དུ་འོས་འཚམ་གྱིས་མི་རིགས་ཀྱི་ཡུལ་སྲོལ་གོམས་གཤིས་དང༌། བསམ་
པའི་འདུ་ཤེས། རང་བྱུང་ཁམས་བཅས་ཞིབ་འབྲི་བྱེད་པ་དེས་རྩོམ་རིག་དེ་མི་
རིགས་ཅན་དུ་འགྱུར་བ་དང༌། དེ་དག་གིས་མི་རིགས་དེའི་ཐུན་མོང་མ་ཡིན་
པའི་བསམ་པ་དང་། མི་རབས་ནས་མི་རབས་སུ་རྒྱུན་འཛིན་བྱས་པའི་ཡུལ་སྲོལ་
གོམས་གཤིས་དང་། དེའི་ཤུལ་རྒྱུན་གྱི་རིག་གནས་དང་ཐུན་མོང་གི་བསམ་བློའི་
ཁྱེར་ཕྱོགས་སོགས་མངོན་ཡོད། དེའི་ཐད་ལ་«ལྷིང་འཇགས་ཀྱི་རྩྭ་ཐང་》དུ་མི་
རིགས་ཀྱི་སྲོལ་རྒྱུན་རིག་གནས་དང༌། ཡུལ་སྲོལ་གོམས་གཤིས། མི་རྣམས་ཀྱི་
བསམ་པའི་འདུ་ཤེས་དང་བརྩེ་དུང་། བོད་ཀྱི་དམངས་ཁྲོད་རྩོམ་རིག་བཅས་
མང་པོ་ཞིག་བཀོད་པས་མཚོ་བོད་མཐོ་སྒང་ནི་“ གླུ་གར་གྱི་རྒྱ་མཚོ་” ཡིན་ཞེས་་
པའི་ཁྱད་ཆོས་གཙོ་བོ་འདི་འབུར་དུ་ཐོན་ཡོད། སྤྱིར་མི་རིགས་དང་ས་གནས་ཀྱི་
ཁྱད་ཆོས་ཞེས་པ་དེ་མི་རིགས་དེའི་ཁྱད་ཆོས་ལྡན་པའི་སྐད་ཆ་དང་གླུ། ཁ་
མཚར་བཤད་པ་སོགས་ལ་བརྟེན་ནས་མཚོན་བཞིན་ཡོད་པ་ལྟར། སྒྲུང་རིང་
«ལྷིང་འཇགས་ཀྱི་རྩྭ་ཐང་»དུའང་ཐོག་མར་སྐད་ཆའི་ཐོག་ནས་མཚོན་ཡོད་དེ།
- 87 -



དཔེར་ན། དབང་ལྡན་རྡོ་རྗེས་མདང་དགོངགི་རྨི་ལྟས་ངན་པ་དེ་བཟློག་ཆེད་
“ ཁོས་མཐའ་འཁོར་ནས་ཨོང་བ་འཐུ་ཤིང་སུ་རུ་ཕོན་པོ་ཞིག་ཁྱེར་ཡོང་ནས་་་་་
བསང་ཁྲིའི་སྟེང་གི་ཐལ་བ་བདལ་ནས་སྟེང་དུ་སུ་རུ་བཞག དེའི་སྟེང་དུ་ཨོང་བ་
བླུགས་རྗེས་རླུང་གི་རྒྱུ་ཕྱོགས་ནས་མེ་བསྒོས་པ་ན་མེ་ལྕེ་འུར་རེར་མཆེད་བྱུང་།
དེ་ནས་ཁོས་རུམ་ནས་《རྒྱལ་མཚན་རྩེ་མོ་»ཡི་དར་ལྕོག་དེ་བླངས་ནས་དར་་་་་
ཤིང་ཞིག་གི་རྩེར་བཏགས། སྐབས་དེར་བསང་ཁྲིའི་སྟེང་གི་ཨོང་བ་ཡང་མེ་
བགོས་འདུག་པས་བསང་ཁུག་ལས་རྩམ་པ་དང་། འབྲུ། ཤུག་པ། ཀ་ར། སིལ་
ཏོག་འདྲེས་མའི་བསང་རྩི་མེ་འགོར་བླུགས། འོ་ཇའི་ཤེལ་དམ་ཞིག་གི་ཁ་ཕྱེ་ནས་
ཕྱེད་ཙམ་་ ཚིར་ སྒྲ་དང་བཅས་བསང་རྩིའི་འགོར་ཆབ་ཀྱིས་མཆོད་ཅིང་དེའི་
འཕྲོ་མ་སྟེང་ཕྱོགས་སུ་མཆོད་ཞོར་དུ་བསང་ཁྲིར་སྐོར་བ་བྱས་ཏེ་བསང་མཆོད་་་
བཏོན།” ཞེས་བྲིས་འདུག་པ་དེ་བསང་གཏོང་མྱོང་བ་ཞིག་ཕར་ཞོག་ཐ་ན་་་་་་་
མཐོང་ཡང་མ་མྱོང་བའི་བོད་སྐད་གོ་ཙམ་གྱི་ཀློག་པ་པོ་ཞིག་གིས་བལྟས་ནའང་་
ཡིད་ལ་རི་མོ་བཞིན་གསལ་ལེར་ཤར་འོང་ཐུབ་པའི་རྒྱུ་མཚན་གཙོ་བོ་ནི། རྩོམ་
པ་པོ་ཁོ་རང་འབྲོག་ཁུལ་དུ་སྐྱེས་ཤིང་བྱེད་སྒོ་དེ་རིགས་ལ་ཤིན་ཏུ་ཆ་རྒྱུས་ཡོད་་་་
པའི་ཁར་བརྩམས་སྒྲུང་གི་ཚིག་ལ་མཁོ་མེད་ཀྱི་སྤྲོས་པ་སྤངས་ཏེ་གནད་དུ་ཁེལ་་
ཞིང་གོ་བདེ་བའི་ངག་གིས་བརྗོད་པས་སྒྱུ་རྩལ་གྱི་གྲུབ་འབྲས་དེ་འདྲ་ཞིག་་
བླངས་སོང་བ་རེད།
ས་གནས་ཀྱི་ཁྱད་ཆོས་ནི་རྩོམ་པ་པོའི་གསར་རྩོམ་གྱི་རང་གཤིས་དང་་་་་་་
གདངས་དབྱངས་གྲུབ་བྱེད་ཀྱི་རྒྱུ་རྐྱེན་གཙོ་བོ་ཞིག་ཡིན། རྣ་བྱང་དུ་སོང་ཡོད་
པའི་སྐད་ཆ་དང་མིག་བྱང་དུ་སོང་ཡོད་པའི་མཛེས་ལྗོངས་དག་གིས་བརྩེ་དུང་་་
གཏིང་ཟབ་ཏུ་གཏོང་བར་བསམ་ཡུལ་འདས་པའི་ཕན་ནུས་འདོན་ཐུབ་སྟེ། མི་
སྣ་གཙོ་བོ་དབང་ལྡན་རྡོ་རྗེ་དང་སྒྲོལ་མ་དཀར་མོ་སོགས་ཀྱི་ཚབ་བྱེད་རང་་་་་་
བཞིན་གྱི་བྱ་བྱེད་དང་ཚབ་བྱེད་རང་བཞིན་ཀྱི་སྐད་རྣམས་བལྟས་མ་ཐག་ཏུ་
རང་ག་བའི་སྐད་ཆ་ཞིག་ཡིན་པ་འདོད་ནའང་། ཞིབ་ཏུ་བརྟག་ཚེ་མི་སྣའི་
-
88
-



སེམས་ཁམས་དང་། གཤིས་ཀའི་ཁྱད་ཆོས་བཅས་བླ་ལྷག་གིས་མཚོན་ཡོད།
དྲུག་པ། རེབ་གོང་རྡོ་རྗེ་མཁར་དང་ཁོའི་སྒྲུང་རིང་
«རྐྱལ་བའི་འཇིག་རྟེན་དུ་ཉལ་བའི་གཏམ་རྒྱུད»།
རྡོ་རྗེ་མཁར་( ༡༩༥༨ )ནི་རེབ་གོང་སྨད་པ་ཕྱོགས་ཀྱི་ནག་རྒྱལ་སྡེ་
བར་སྐྱེས། ༡༩༨༠ ལོ་ནས་རྩོམ་ཡིག་སྤེལ་འགོ་བརྩམས་པ་དང༌། ད་ལྟའི་བར་
བརྩམས་སྒྲུང་དང་སྙན་ངག ལྷུག་རྩོམ། དཔྱད་རྩོམ། མགུར་གླུ་བཅས་ཁྱོན་
བསྡོམས་བརྩམས་ཆོས་སུམ་བརྒྱར་ཉེ་བ་ཙམ་བྲིས་པ་བོད་ཁུལ་གྱི་དུས་དེབ་སོ་་་
སོའི་སྟེང་བཀོད་པ་དང་། ཉིས་སྟོང་གཅིག་གི་ལོར་ཁོང་དང་གླེང་མོལ་བྱེད་
སྐབས། ཁོས་“ སྔར་བདག་གིས་བརྩམས་སྒྲུང་དང་། ལྷུག་རྩོམ་སུམ་བརྒྱར་ཉེ་བ་
ཙམ་བོད་ཀྱི་དུས་དེབ་དང་ཚགས་པར་གྱི་སྟེང་དུ་བཀོད་ཀྱང་། དེང་སང་རྩོམ་
ཡིག་མང་པོ་ཞིག་གི་ཁ་བྱང་བརྗེད་འདུག་” ཟེར། གང་ལྟར་རྩོམ་པ་པོ་འདི་བས་
མི་ཚེའི་བཤུལ་ལམ་འགྲིམ་པའི་སྐབས་སུ་གངས་རིའི་ཁྲོད་དུ་རྐང་རྗེས་ཤིག་་་་་
འཇོག་པའི་ལས་ལ་རབ་ཏུ་བརྩོན་ཞིང་། 《སྙན་ངག་བྱིས་པའི་འཇུག་སྒོ་»དང་།
«གབ་ཚིག་གསར་བསྒྲིགས»། «རྣམ་ཤེས་ཀྱི་དགོད་སྒྲ»། «རྐྱལ་བའི་འཇིག་
རྟེན་དུ་ཉུལ་བའི་གཏམ་རྒྱུད»། «མགོན་པོ་བཀྲ་ཤིས་ཀྱི་སྙན་ངག་ཕྱོགས་
བསྒྲིགས་»( འགྱུར་ཡིག་）སོགས་དེབ་བདུན་དཔེ་སྐྲུན་བྱས་ནས་རྒྱལ་ཡོངས་ཀྱི་
ས་གནས་ཁག་ཏུ་བཀྲམ། ཁོའི་བརྩམས་སྒྲུང་《གཉེན་དོན་》དང་། སྙན་ངག་
«མཆུ་ནག་ཁྭ་ཏ»། «སྙིང་གཏམ»། «གསེར་གྱི་གདུ་བུ་»སོགས་ལ་ལྗོངས་
དང་ཞིང་ཆེན་རིམ་པའི་བྱ་དགའ་ཐོབ། །
རྒྱལ་ཁབ་ཕྱི་ནང་གི་དེང་རབས་རྩོམ་རིག་ལས་རྒྱུན་དུ་མི་རིགས་རིག་་་་་་
གནས་ལོ་རྒྱུས་ཀྱི་ཁུངས་དང་རྩ་བ་འཚོལ་སྙེག་བྱེད་བཞིན་ཡོད། རྩོམ་མཁན་རྡོ་
རྗེ་མཁར་གྱིས་སྐར་མདའ་བཞིན་རྒྱང་རིང་དུ་བཞུད་ཟིན་པའི་ལོ་ཟླ་དེ་དག་་་་་
ཕྱིར་དྲན་དང་། ལོ་རྒྱུས་སྟེང་གི་དཔའ་བོའི་མི་སྣ་དེ་ཚོའི་སྟེང་དུ་མི་རིགས་ཀྱི་མ་
- 89 —



འོངས་པའི་རེ་བ་གསར་པ་བཅོལ་ཏེ་བརྩམས་སྒྲུང་ཐུང་འབྲིང་རིང་གསུམ་་་་་
བརྩམས་པ་དེས་ཉིན་རེ་བཞིན་འཕེལ་རྒྱས་སུ་འགྲོ་བའི་བོད་ཀྱི་རྩོམ་རིག་གི་་་་་
བརྗོད་བྱའི་ནང་དོན་ཕུན་སུམ་ཚོགས་པ་དང་ཉམས་འགྱུར་ལྡན་པར་བྱས། །
རྩོམ་མཁན་ཉིད་ཀྱིས་“ སྒྲུང་རིང་འདི་ནི་ཀློག་པ་པོ་རྣམས་ལ་ལེགས་ཉེས་་
ཀྱི་དབྱེ་བ་འབྱེད་པའི་རྣམ་དཔྱོད་དང་། དཀའ་ངལ་གྱིས་ཉམས་པར་མི་ནུས་
པའི་སྙིང་སྟོབས། སྤང་བླང་ལ་འཁྲུལ་བ་མེད་པའི་ཐབས་ཤེས། བློ་རིག་གི་སྒོ་མོ་
འབྱེད་པའི་ཤེས་བྱ་སོགས་བློའི་རྒྱན་དུ་སྟེར་ཐུབ་པ་ཞིག་མིན་ན་ཡང་། ཀློག་
མཁན་རྣམས་ཀྱིས་སྒྲུང་རིང་འདིའི་ནང་ནས་ལ་རྒྱའི་མེ་ཏོག་དང༌། སྤྱི་སེམས་ཀྱི་
དྲི་ཞིམ། ཡབ་མེས་ཀྱི་ཞབས་རྗེས་སོགས་རྙེད་ཐུབ་”ཅེས་གསུངས་པ་ལྟར།
《རྐྱལ་བའི་འཇིག་རྟེན་དུ་ཉུལ་བའི་གཏམ་རྒྱུད་》གཙོ་བྱས་པའི་བརྩམས་སྒྲུང་་
གཞན་པ་རྣམས་ལས། གཏིང་ཟབ་ཀྱི་སྒོ་ནས་རྒྱ་མཚོ་དང་ནམ་མཁའ་ལྟར་
གཏིང་མཐའ་བྲལ་བའི་བོད་ཀྱི་རིག་གནས་ནང་དུས་ཡུན་རིང་པོར་བསགས་་་་
ཤིང་རྒྱུན་བསྐྱངས་པའི་མི་རིགས་ཀྱི་གཤིས་ཀ་མཚོན་ཐུབ་པ་དང་། མི་རིགས་
འདིའི་ལོ་ངོ་སྟོང་ཕྲག་དུ་མའི་རིང་གི་ཚེ་སྲོག་གི་བདེན་པའི་ངོ་བོ་བྲི་ཐུབ་པ་ནི།
གཙོ་བོ་རྩོམ་མཁན་གྱིས་མི་རིགས་འདིར་མྱོང་ཚོར་དང་ཤེས་རྟོགས་བྱས་པ་་་་་་
དང་། དུས་དང་རྣམ་པ་ཀུན་ཏུ་ཁོ་ཚོའི་བདེ་སྡུག་གི་འཚོ་བ་རང་སྟེང་དུ་བླངས་
པ་ལ་རག་ལས།
རེབ་གོང་རྡོ་རྗེ་མཁར་ནི་བོད་ཀྱི་རིག་གནས་དང་ལོ་རྒྱུས་ལ་མཁས་ཤིང་་་
རྩོམ་མཁན་གྲགས་ཅན་ཞིག་ཡིན་པ་ལས་གཞན། ཁོའི་ཁྲག་རྩའི་ནང་རྒྱུད་
བཟང་བོད་ཀྱི་ཟུངས་ཁྲག་ཚ་མོའི་རྒྱུན་དེ་མ་ཉམས་པར་རྒྱུ་བས་ན། དུས་ནམ་
དང་ཡུལ་གང་དུ་གནས་རུང་ཁོའི་གསར་རྩོམ་གྱི་བསམ་བློའི་ཞབས་ཟུང་ཁ་་་་་་
བའི་ཁྲོད་དུ་འཚོ་ཞིང་གནས་པའི་མི་རྣམས་ཀྱི་འཚོ་བའི་གཤིན་སར་བཙུགས་་་་
ནས། ཡུལ་དེའི་ནམ་མཁའ་དང་ས་གཞི། རང་བྱུང་ཁམས་ཀྱི་མཛེས་སྡུག་དེ་
བཞིན་དུ་ཁར་མ་ཎི་ཆག་མེད་འདོན་པ་དང་། ལག་པས་མ་ཎི་འཁོར་ལོ་བར་
- 90 -



མེད་བསྐོར་བའི་བོད་མི་རྣམས་ཀྱིས་གཞན་ཕན་དང་བྱམས་སེམས་ཀྱི་འཛུམ་་་་
བག་ནམ་ཡང་གདོང་ལ་བསྐྱིལ་འདུག་པ་སོགས་ལ་མཉམ་སྣང་འཇོག་པ་མ་་་་་
ཟད། བསམ་གཞིག་གི་ཆིབས་རྟའི་སྲབ་ཁ་འདས་པའི་ཕྱོགས་སུ་སྒྱུར་བ་དེ་བས་
ཀྱང་གཙིགས་ཆེན་དུ་བསམ་བཞིན་ཡོད།
སྒྲུང་རིང་«རྐྱལ་བའི་འཇིག་རྟེན་དུ་ཉུལ་བའི་གཏམ་རྒྱུད་》ནི་གངས་་་་་་
ཅན་བོད་ཀྱི་རིག་གནས་དང་ལོ་རྒྱུས། ལྷག་པར་ང་ཚོའི་ཡབ་མེས་རྣམས་ཀྱི་རིང་
བྱུང་བའི་དོན་རྐྱེན་དང་བྱ་འགུལ། ལོ་རྒྱུས་ཀྱི་མི་སྣ་སོ་སོའི་སྣང་བརྙན་རྣམས་
གསོན་ཉམས་ལྡན་པའི་ངང་བྱུང་རིམ་འཕེལ་རྒྱས་ཀྱི་ཕྲེང་ཐག་ལ་བརྒྱུས་ཡོད་་་་
པས་ན་བོད་ཀྱི་རིག་གནས་ལོ་རྒྱུས་འཕེལ་ཚུལ་གྱི་རགས་བྲིས་སྒྲོམ་གཞི་ཞིག་ཏུ་་
བརྗོད་ཀྱང་ཐལ་མི་ཆེ་བར་སྙམ། རྩོམ་མཁན་གྱིས་མཚོན་དོན་གཏིང་ཟབ་པའི་
མི་སྣ་གངས་ཕྲུག་ཅེས་པ་ཞིག་གསར་བཞེངས་བྱས་པ་དང༌། དེ་སྟོད་དབུས་
གཙང་ནས་སྨད་མདོ་ཁམས་བར་གྱི་ཡུལ་ཕྱོགས་གང་ལའང་བསླེབས་མྱོང་བ་་་་་
དང༌། བོད་རྒྱལ་ཐོག་མ་གཉའ་ཁྲི་བཙན་པོ་ནས་དགའ་ལྡན་ཕོ་བྲང་བར་གྱི་ལོ་
རྒྱུས་མི་སྣ་སུ་དང་གང་ལའང་ཞལ་མཇལ་མྱོང་ཞིང་། མཐོ་དམའ་བར་གསུམ་
ཀུན་དང་འགྲོགས་པ་བྲིས་ནས་སྔར་དང་ད་ལྟའི་སྤྱི་ཚོགས་སྟེང་གི་ངན་ཤུགས་་་
ལ་རྣག་ཐོག་ཁབ་གཙག་གིས་འཕྱ་སྨོད་བྱས་ཡོད་དེ། “ དེ་ནས་རྒྱལ་དབང་དང་
བུ་གངས་ཕྲུག་གཉིས་ཀྱིས་མི་རྣམས་ཁང་པར་བསུས་ཏེ་སྟོན་མོ་བཤམས་ཤིང་།
ཞབས་བྲོ་རྩེན། གར་འཁྲབ། གླུ་བླངས། རོལ་མོ་དཀྲོལ་བ་ལ་སོགས་པས་རྫུན་
བསུས་ཏེ་ཐམས་ཅད་རྩེ་བར་བྱེད། ་དགའ་བར་བྱེད་དགའ་བའི་གཏམ་ཀུན་
གླེང་བར་བྱེད། ཚོགས་ཐོག་དེར་གངས་ཕྲུག་གིས་བདུད་རྒྱལ་ཧ་ལ་མགོ་དགུ་
དབང་དུ་བསྒྱུར་པའི་སྲིན་པོའི་གྲོང་ཁྲེར་གང་དུ་ཡོད་པའི་གནས་ཚུལ་ཐོས་་་་་་
པར་གྱུར་ཅིང་། ནམ་ཕྱེད་ཀྱི་བར་དུ་རྩེད་འཇོ་རྣམ་པ་སྣ་ཚོགས་ལ་རོལ་བ་དང་།
མཐར་མི་རྣམས་ཀྱིས་བུ་གངས་ཕྲུག་གི་མདུན་སར་རིན་པོ་ཆེའི་སྐྱེས་མང་པོ་རི་་
རབ་ལྟར་སྤུངས་ཀྱང་གཅིག་ཀྱང་མ་བླངས་པར་ཕྱིར་བདག་པོ་རྣམས་ལ་སྤྲད་་་
- 91 -



” པ་དག་བྲིས་ཏེ་རྩོམ་མཁན་གྱིས་སྤྱི་ཚོགས་འཚོ་བའི་ནང་གི་མི་རྣམས་གངས་་་
ཕྲུག་ལྟ་བུ་ཡིན་ན་ཅི་མ་རུང་སྙམ་པའི་བསམ་བློ་“ གལ་སྲིད་བུ་གངས་ཕྲུག་ནི་་་
ད་ལྟའི་འགོ་ཁྲིད་པ་དང་སྤྲུལ་སྐུ་ཞིག་ཡིན་ན་མང་ཚོགས་མཐའ་དག་གིས་་་་་་་
བསྔགས་པ་བརྗོད་པའི་གཞི་ཉིད་དུ་འགྱུར་བར་ངེས་ཤིང་། གལ་ཏེ་སྤྱོད་ལམ་
གཙང་མས་འཚོ་བའི་མི་ཞིག་ཡིན་ན་སྐྱེས་བུ་རྒན་གཞོན་ཀུན་གྱིས་མངོན་ལྐོག་་་
གཉིས་ནས་བསྟོད་པ་གོར་མ་ཆག ཡིན་ནའང་མི་ཡུལ་གྱི་གནས་ཚུལ་དེ་ཉིད་
འགྲུལ་ཁང་འདིར་འཚོགས་པའི་མི་རྣམས་ཀྱིས་མ་རྟོགས་པར་ཕན་ཚུན་ལ་གྱེས་
ཕྱག་ཕུལ་ནས་རང་རང་གི་ཤག་ཏུ་འགྲོ་བར་བརྩམས་སོ། །” ཞེས་པ་ལས། ང་
ཚོས་རྩོམ་པ་པོ་ནས་རྨི་ལམ་གྱི་འབྲི་ཐབས་སྤྱད་དེ་རྐྱལ་བའི་འཇིག་རྟེན་ཞིག་་་་་
བྲིས་ནའང་སྤྱི་ཚོགས་འཚོ་བ་དངོས་དེ་མཚོན་གྱི་ཡོད་པ་རྟོགས་ཐུབ།
བརྩམས་ཆོས་ཀྱི་འགོར་“ ཁྱོད་ཀྱིས་རྨི་ལམ་རྨིས་ཤིང་། ངས་ཀྱང་རྨི་ལམ་
རྨིས་པ་དང་། རྨི་ལམ་ནི་སྤྱི་ཚོགས་ཀྱི་འཚོ་བའི་གནས་ཚུལ་ཅི་རིགས་རྐྱེན་སྣ་
ཚོགས་པའི་སྟོབས་ལ་བརྟེན་ནས་བྱུང་བའི་འཕྲུལ་སྣང་ཞིག་ཡིན་པར་གྲགས་་་་
ཀྱང་། དེ་ནི་འཕྲུལ་བའི་སྣང་བ་ཁོ་ན་ཙམ་མིན་པར་མངོན་སུམ་འཚོ་བ་ཀླད་
པའི་ནང་དུ་ཇི་མ་ཇི་བཞིན་དུ་ཤར་བར་བརྟེན་ནས་བྱུང་བ་ཡིན་ཟེར་བ་བདེན་
ནམ། གལ་སྲིད་བདེན་ན་བུ་གངས་ཕྲུག་གི་རྨི་ལམ་དེ་ཡང་འཇའ་ཚོན་ལྟར་
འཛིན་རྒྱུ་ཅི་ཡང་མེད་པའི་སྟོང་བ་ཞིག་མིན་པ་ལྟ་བུ་ཞིག་ཏུ་སྣང་ངོ་། །” ཞེས་
པ་ལྟར། བརྩམས་སྒྲུང་དུ་རང་བཟོ་མ་ཡིན་པར་དངོས་གནས་རྨི་ལམ་རྨིས་པའི་
འདུ་ཤེས་ཤིག་སྐྱེ་སྲིད་པ་ནི་རྩོམ་པ་པོས་རྨི་ལམ་གྱི་ཐབས་སྤྱད་ནས་སྒྱུ་རྩལ་་་་་་
སྣང་བརྙན་ཞིག་གསར་སྐྲུན་བྱས་པས་རེད་སྙམ། གང་ཡིན་ཞེ་ན། བོད་ཀྱི་རྟོགས་
བརྗོད་དང་རྣམ་ཐར། གནའ་རབས་བརྩམས་སྒྲུང་སོགས་ན་རྨི་ལམ་ལ་གཏོགས་
པའི་བྱུང་རིམ་ཡོད་ནའང་། གཏམ་རྒྱུད་ཧྲིལ་པོ་རྨི་ལམ་གྱི་ཚུལ་དུ་བྲིས་པ་ནི་
བརྩམས་སྒྲུང་འདི་མ་གཏོགས་པའི་སྒྲུང་རིང་ནི་ད་ལྟའི་བར་མཐོང་མ་ཐུབ་་་་་་
པས་སོ། །དེས་ན་རྨི་ལམ་གྱི་འབྲི་ཐབས་སྤྱོད་དགོས་དོན་ནི་བརྩམས་སྒྲུང་གི་
- 92 -



.
བརྗོད་བྱ་ལ་རག་ལས་པ་སྟེ། བོད་མི་རིགས་ཀྱི་འདས་མ་འོངས་ད་ལྟ་གསུམ་གྱི་
སྤྱི་ཚོགས་འཚོ་བ་མཚོན་དགོས་ན་བུ་གངས་ཕྲུག་ལྟ་བུ་ཡུལ་དུས་ལས་ཐོད་རྒལ་་
བྱེད་ཐུབ་པའི་ཕུགས་བསམ་ནང་གི་མི་སྣ་ཞིག་ལ་བརྟེན་དགོས། །
བརྩམས་ཆོས་ནང་“ སྔོན་ཆད་བོད་མི་ནི་རྗེས་ལུས་དང་དམུ་རྒོད། རིག་
གནས་དང་ཚན་རིག་མི་སློབ། ནང་ལ་རྩུབ་ཀྱང་ཕྱི་ལ་འཇམ། ཕྲག་དོག་ཆེ་ཞིང་
བླང་དོར་ལ་རྨོངས།” ཅེས་ཡིད་ཕམ་པའི་ཚུལ་གྱིས། དེང་སང་ཚན་རིག་དར་
བའི་རྩེ་མོར་སོན་པའི་མི་རིགས་ཤིག་ཏུ་རེ་ཞིང་སྙེག་པའི་འདོད་བློ་སྦ་གསང་་་་
མེད་པར་བསྟན་པ་དང་། རེ་བའི་ཞིང་ཁམས་སུ་གནས་པའི་མི་རིགས་དེ་ལྟ་བུ་
ཕྱོགས་ཡོངས་ནས་སྟོབས་དང་ལྡན་པ། ཡ་རབས་ཚུལ་མཐུན་ཞིག་ཏུ་འགྱུར་
དགོས་ན། ཐོག་མར་ཁྱོད་རང་བོད་མི་ཞིག་ཡིན་ས་ནས་བོད་མི་རིགས་ལ་ཤ་ཚ་
བ་དང་སྙིང་ཉེ་བ་བྱེད་པ་ལས་མི་རིགས་རིག་གནས་དང་སྲོལ་རྒྱུན་བཟང་པོ་་་་
འདོར་མི་ཉན་པར་རྒྱུན་འཛིན་བྱ་དགོས་ཞེས་བསྟན་པ་དག་ནི་བརྩམས་སྒྲུང་་་
འདིའི་འབྲི་བྱའི་ནང་དོན་གཙོ་བོར་གྱུར་འདུག་སྟེ། བགྲེས་པོ་དེས་ཐ་མག་ཅིག་
འཐེན་གྱིན་ཡོད་པ་ཡིན་ནམ་ཅི། བཞིན་རས་ཀྱི་ཐད་དྲང་ན་འཁོར་ཞིང་གཡོ་བ་
དུ་བའི་ཕུང་བོ་ཆུང་ངུ་ཞིག་ཡིན་ཞིང་། ཁོས་ལག་པ་གཡུག་གཡུག་བྱེད་བཞིན་
དུ་ཕུང་བོ་ཕར་འདེད་ཚུར་འདེད་བྱེད་པར་བརྩོན་བཞིན་ན་རེ།
“ཝེ། ཕ་ཡུལ་མི་སྐྱིད་དམ།”
ཕ་ཡུལ་སྐྱིད་ཀྱང་མི་རྣམས་ཐ་ཤལ་བ་རྐྱང་རྐྱང་རེད།”
“ མི་རྣམས་ཇི་ལྟར་ཐ་ཤལ་བ་ཡིན་ནམ།”
༦ ། ༡
“ དེ་དག་མི་མ་རེད། ཁྱི་རྒན་རྒྱ་ལེ་རེད་” ཅེས་བགྲེས་པོས་ཞེ་སྡང་དང་
བཅས་ཏེ་སྨྲས་པ་ནང་བཞིན། སྒྲུང་རིང་འདིའི་བརྗོད་བྱའི་སྙིང་པོ་ཡང་གོང་གི་
བསམ་བློ་འདི་དང་འབྲེལ་ཐབས་མེད་དེ་གཙོ་བོ་བོད་མིའི་རྙིང་ཞེན་དང་།
འབྲོག་པའི་ས་རྩོད་ནང་དམེ། དཔོན་ངན་གྱི་རུལ་སུངས་བཅས་ལ་དགག་རྒྱག་
— 93
-



དང༌། ཟུར་ཟ་བྱས་པ་འདིས། གཅིག་ནས་ཕྱི་རབས་པ་དག་ལ་བོད་ཀྱི་ལོ་རྒྱུས་
སྟེང་བྱུང་བའི་དོན་དག་ཡག་བཙོག་ཚང་མར་རྒྱུས་ལོན་བྱས་ཏེ་མ་འོངས་པར་་་
བསམ་གཞིགས་གཏོང་དགོས་པའི་རེ་བ་བཏོན་པ་དང༌། གཉིས་ནས་གནའ་
དེང་གཉིས་སུ་བྱུང་བའི་ངན་སྤྱོད་དང་བག་འཁུམས་ཀྱི་བསམ་བློར་ཁ་རྡུང་་་་་་
བྱས་ཏེ་རྨོངས་སད་ཀྱི་དྲིལ་བརྡ་བཏང༌།
སྤྱིར་བཏང་དུ་བརྩམས་སྒྲུང་གི་མགོ་མཇུག་བར་གསུམ་དུ་མི་སྣའི་འགལ་་་
བ་སྣ་ཚོགས་ཞིབ་འབྲི་བྱེད་དགོས་ཤིང་། མི་སྣའི་རང་བཞིན་འབྱོར་འབྲི་བྱེད་པ་
ནི་བརྩམས་སྒྲུང་གི་འོས་འགན་དང་པོ་ཡིན། དེ་ཡང་བརྩམས་སྒྲུང་ནི་སྙན་ངག་
དང་འདྲ་བར་ཡུལ་དུས་ཀྱི་ཚད་བཀག་མེད་དེ། སྒྲུང་རིང་《རྐྱལ་བའི་འཇིག་
རྟེན་དུ་ཉུལ་བའི་གཏམ་རྒྱུད་»མི་སྣ་གཙོ་བོ་གངས་ཕྲུག་གིས་ལོ་རྒྱུས་ཀྱི་དུས་་་་་
སྐབས་སོ་སོའི་སྲིད་ཕྱོགས་ཀྱི་རྒྱལ་པོ་དང་བཀའ་བློན་སོགས་དང་། ཆོས་ཕྱོགས་
ཀྱི་བླ་སྤྲུལ་སོགས་ལ་ཞལ་མཇལ་གནང་བའི་བྱུང་རིམ་གྱིས་གསལ་བར་མཚོན་་་་
ཐུབ་ཅིང༌། “ ཕྱི་དྲོའི་དུས་ལ་བབ་ཀྱང་ཨ་ལགས་དབལ་མང་ཚང་དང་། ནང་
ཆེན་ཁག་གི་བླ་མ་དང༌། སྟོད་སོག་གི་མི་རྣམས་དང་བཅས་པ་ཕྱག་མཛོད་ཞ་ར་
ཁྲིད་འོང་བར་སྒུག་འདུག་” ཅེས་པ་དང་། “ ཞོགས་པའི་ཉི་ཟེར་གྱི་འོག་ཏུ་རྡོ་
ལས་བརྩིགས་པའི་ཕོ་བྲང་བཀོད་པ་ཤིན་ཏུ་མཛེས་པ་ཞིག་མཆིས་ཤིང་། དེའི་
མིང་ལ་ཕོ་བྲང་ཕྱིང་བ་སྟག་རྩེ་ཟེར་བ་དང་། རྒྱང་ནས་བལྟས་ན་དེ་ནི་བརྩིགས་
པ་མི་འདྲ་རང་བཞིན་གྱིས་སྐྱེས་པ་ལྟ་བུར་སྣང་། ཕོ་བྲང་དེའི་འདབས་སུ་མི་
བྲེལ་རྟ་བྲེལ་འཚུབ་བེ། རྟ་བྲེལ་སྒ་ཚགས་ཧྲུག་གེ་མི་མང་པོ་འདུས་ཏེ་འོང་ཞིང་།
ཕོ་བྲང་གི་ནང་དུ་ཁྲི་དང་འབོལ་ལྕོག་ཁྲིགས་སེ་ཡོད་ཅིང་། གུང་གདན། སྟག་
གདན། དོམ་གདན། སྤྱང་གདན། གྲུམ་གདན་སོགས་མ་བྲིས་རི་མོ་འཁྱུག་ཅིང་ཁྲ་
ཆེམ་མེར་འཇའ་ཚོན་ཤར་འདྲ་ཞིག་བཀོད་པ་དང་། རྒྱལ་པོ་གྲི་གུམ་བཙན་པོ་
དང་བློན་པོ་རྣམས་ཀྱིས་རང་རང་འོས་བབ་ཀྱི་གདན་ཁྲི་མནན་ཏེ་བཞུགས་་་་་
” པ་སོགས་ཡུལ་དུས་ཀྱི་ཐོད་རྒལ་ཆེ་ནའང་ཀློག་པ་པོས་སེམས་སུ་རྫུན་དང་་་་་་
- 94 -



ཤོབ་རེད་སྙམ་ནས་ལྟ་མི་འདོད་པའི་བསམ་བློ་མི་སྐྱེ་བ་དང༌། དེ་བཞིན་
བརྩམས་སྒྲུང་ཁྲོད་ཀྱི་མི་སྣ་དང་དོན་རྐྱེན་རྣམས་དོན་དངོས་ལ་ཐོ་གཏུགས་མི་
དགོས་པའི་ཁྱད་ཆོས་གཞིར་བཞག་སྟེ། རྩོམ་པ་པོའིཕུན་སུམ་ཚོགས་པའི་ཀུན་
རྟོག་དང་བློ་བཟོ་ལ་བརྟེན་ནས་ཉམས་མྱོང་དང་མྱོང་ཚོར་མི་འདང་བ་ཁ་་་་་་་་
གསབ་བྱས་ཏེ། ཕྱོགས་སྒོ་མོ་ནས་བུ་གངས་ཕྲུག་གིས་མཚོན་པའི་མི་སྣའི་སྣང་
བརྙན་ཁག་གསོན་ཉམས་ལྡན་པ་དང་ཕུན་སུམ་ཚོགས་པ། སྤྱི་ཚོགས་ཀྱི་དོན་
སྙིང་ལྡན་པའི་དཔེ་གཞི་ཞིག་ཏུ་བྲིས་ཡོད། །
མདོར་ན། རྩོམ་མཁན་གྱིས་གསར་རྩོམ་བྱེད་པའི་བརྒྱུད་རིམ་ཁྲོད། ཁོང་
ཚོས་འཚོ་བ་ལ་ལྟ་སྟངས་ཇི་ལྟ་བུ་ཞིག་འཛིན་པ་དང་སྒྱུ་རྩལ་མཚོན་ཐབས་ཇི་་་
འདྲ་ཞིག་བེད་སྤྱོད་བྱེད་རྒྱུའི་ཐད་ལ་རྣམ་འགྱུར་མི་འདྲ་བ་རེ་དང་རྩ་དོན་མི་་་་
འདྲ་བ་རེ་ཡོད་པས། གསར་རྩོམ་ཐབས་ཤེས་ཀྱང་མི་འདྲ་བ་རེད། རེབ་གོང་རྡོ་
རྗེ་མཁར་གྱིས་ཡོད་པ་བསྐྱར་བཟོའི་ཀུན་རྟོག་དང་མེད་པ་གསར་སྐྲུན་གྱི་ཀུན་་་
རྟོག་གཉིས་ཟུང་འབྲེལ་བྱས་ཤིང་གཙོ་བོ་འཆར་ཡན་རིང་ལུགས་ཀྱི་འབྲི་ཐབས་
ལ་བརྟེན་པས། ཀློག་པ་པོ་སུ་ཞིག་གིས་བཀླགས་ཀྱང་མཚར་སྣང་མི་སྐྱེ་བ་མི་
སྲིད།
བདུན་པ། བཀྲ་བྷ་དང་ཁོའི་སྒྲུང་རིང་
«སྲིན་པོ་གཡུ་རྔོག་དང་ཉི་མ་ལྷ་ས»།
བཀྲ་བྷའམ་བཀྲ་ཤིས་ཚེ་རིང་( ༡༩༦༣ — ) ནི་མཚོ་སྔོན་ཞིང་ཆེན་གུང་
ཧོ་རྫོང་དུ་སྐྱེས། ལོ་རབས་བརྒྱད་ཅུ་བའི་དུས་སྨད་ཙམ་ནས་བཀྲ་བྷས་གསར་
འགོད་པའི་ལས་ཀ་ཁྱད་པར་བ་དེ་ལ་བརྟེན་ནས་སྤྱི་ཚོགས་འཚོ་བར་ཟབ་་་་་་་་
ཞུགས་བྱས་པ་དང༌། ཁོང་གིས་རྒྱུན་པར་གཞི་རིམ་ལ་བཅར་འདྲིར་འགྲོ་བའི་གོ་
སྐབས་དང་བསྟུན་ནས་བོད་རིགས་ཞིང་འབྲོག་གི་འཚོ་བ་དངོས་ལ་ཞུགས་པ་་་་
དང་། རང་འགུལ་གྱིས་ས་གནས་སོ་སོའི་ཡུལ་སྲོལ་གོམས་གཤིས་རྒྱུས་ལོན་བྱེད་
- 95 -



པ་དང་མང་ཚོགས་ཀྱི་བདེ་སྡུག་དང་རེ་འདུན་ལ་ཤེས་རྟོགས་དང་སེམས་ཁུར་་་་
བྱས་པས། ཁོ་རང་རྩོམ་རིག་གསར་རྩོམ་གྱི་ལམ་ལ་སྐུལ་བ་དང་། ལོ་བཅུ་ཕྲག་
གཅིག་ལྷག་གི་རིང་ལ་འབད་པ་ལྷོད་མེད་བྱས་པར་བརྟེན། ཁོས་སྔ་གཞུག་ཏུ་
སྒྲུང་རིང་《སྲིན་པོ་གཡུ་རྔོག་དང་ཉི་མ་ལྷ་ས་»དང་སྒྲུང་འབྲིང་«ར་བྷ་འདྲེ་་་་
མིག་དང་རིན་ཆེན་རྐྱལ་ཁ་》སྒྲུང་ཐུང་《དངོས་གྲུབ་རྒྱ་མཚོ»། གཞན་ད་དུང་
ལྷུག་རྩོམ་དང་སྙན་ངག རྩོམ་རིག་དཔྱད་བརྗོད། སྒྱུར་རྩོམ་བཅས་རྩོམ་ཡིག་
མང་པོ་ཞིག་བོད་ཁུལ་གྱི་རྩོམ་རིག་དུས་དེབ་དང་ཚགས་པར་སྟེང་བཀོད་པ་་་་་
དང་《སྒྲོལ་མ་ཉེར་གཅིག་》ཅེས་པ་དཔེ་སྐྲུན་བྱས། །
༡. 《སྒྲོལ་མ་ཉེར་གཅིག་»གི་རབ་མཛེས་བཀྲག་མདངས།
རྩོམ་མཁན་བཀྲ་བྷས་གསར་རྩོམ་གྱི་སྨྱུག་རྩེ་ནམ་ཡང་སྤྱི་ཚོགས་འཚོ་བའི་
ནང་བཙུགས་འདུག་པས་ཁོང་གི་བརྩམས་ཆོས་སྐོར་ཞིག་གིས་སྤྱི་ཚོགས་ཁྲོད་ཀྱི་
ཉེས་ཕྱོགས་ལ་ཐེར་འདོན་བྱས་ཡོད་དེ། དཔེར་ན་མུ་འབྲེལ་བརྩམས་སྒྲུང་
《སྒྲོལ་མ་ཉེར་གཅིག་》ནང་བཀས་བཀོད་རྒྱུད་འཛིན་གྱི་བསམ་བློས་བོད་་་་་་་
རིགས་བུད་མེད་ཀྱི་འཚོ་བ་དང་རེ་སྨོན། བརྩེ་དུང་སོགས་ཀྱི་ཐད་ལ་ཡ་ང་བའི་
གནོད་འཚེ་ཚད་མེད་ཐེབས་པ་དེ་རྩོམ་མཁན་བཀྲ་བྷས་རྩོམ་པ་པོ་ཞིག་ལ་ཁྱད་
དུ་མངའ་ཞིང་སྤྱི་ཚོགས་འཚོ་བར་ལྟ་ཞིབ་བྱེད་པའི་སྤྱན་ཟུང་གིས་ལག་མཐིལ་་་
གྱི་རྫས་བཞིན་གསལ་པོར་མཐོང་ཡོད་ལ། ཁོས་རྩོམ་རིག་གསར་རྩོམ་གྱི་ཐབས་
རྩལ་གསར་པ་ཞིག་ལ་བརྟེན་ནས་བརྩམས་པའི་མུ་འབྲེལ་བརྩམས་སྒྲུང་ཡིག་་་་
བརྒྱ་མ་«སྒྲོལ་མ་ཉེར་གཅིག་»གི་གསུམ་པ་«སེམས་ཁོང་གི་ཟུག་གཟེར་»ཞེས་
པ་ལས་ཕོ་མཆོག་མོ་དམན་གྱི་སྲོལ་རྒྱུན་འདུ་ཤེས་དང་གོམས་སྲོལ་རྙིང་པ་་་་་་
མཁྲེགས་འཛིན་བྱེད་མཁན་དུ་གྱུར་པའི་ཁྱོ་གས་འཚོ་བར་དགའ་ཞེན་དང་མ་་་་
འོངས་པར་རེ་བས་ཁེངས་པའི་སྒྲོལ་མའི་བཅོས་མིན་བརྩེ་དུང་གི་མེ་ཏོག་དེ་་་་་
བླུན་རྨོངས་དང་ཁྲིམས་མེད། རྩུབ་སྤྱོད་ཀྱི་སེར་བས་བཅོམ་པར་བྱས་པ་ལ་ཁོང་
ཁྲོའི་ངར་སྐད་སྒྲོག་བཞིན་ཐེར་འདོན་བྱས་ཤིང་མི་རབས་རྗེས་མ་རྣམས་ལ་དེ་་་
- 96 -



ལྟ་བུའི་སྡུག་བསྔལ་མི་འབྱུང་བ་དང་བོད་རིགས་བུད་མེད་རྣམས་ཀྱི་བརྩེ་དུང་་་
གི་མེ་ཏོག་ཁྱོ་གའི་གཅར་རྡུང་གི་སྤྲིན་ནག་འོག་ནས་ཡོངས་སུ་ཐར་ཏེ་ནམ་ཡང་
མཐོ་སྒང་དུ་བཞད་པའི་སྨོན་ལམ་བཏབ་པ་རེད། །
དུས་སྐབས་གསར་པའི་བུད་མེད་ཀྱིས་དུས་རབས་ཀྱི་གོམ་འགྲོས་དང་་་་
བསྟུན་ཏེ་རིག་གནས་ཤེས་བྱ་ལ་བརྩོན་བཞིན་རང་ཉིད་ཀྱི་མ་འོངས་པ་དང་་་་
ཕུགས་བསམ་གྱི་ཆེད་དུ་འབད་བརྩོན་བྱེད་བཞིན་ཡོད་མོད། འོན་ཀྱང་སྐྱེ་བོ་
ཁག་གཅིག་གིས་བུད་མེད་ནི་རང་ལ་གཡོག་བྱེད་མཁན་དང་བུ་བུ་མོ་སྐྱོང་བྱེད་་
ཀྱི་ཡོ་བྱད་ཙམ་ཞིག་ཏུ་བརྩིས་པ་ལས་བུད་མེད་ཀྱི་མདུན་ལམ་དང་མ་འོངས་པ་
སོགས་ལ་སེམས་ཁུར་སྤུ་ཙམ་ཡང་མི་བྱེད། «སྒྲོལ་མ་ཉེར་གཅིག་》ཅེས་པའི་
བརྩམས་ཆོས་ནང་གོང་གི་གནས་ཚུལ་དེ་རིགས་ལ་མཚང་འབྱིན་དང་དེང་གི་་་
སྤྱི་ཚོགས་སུ་གནས་པའི་ཕོ་མོའི་གོ་ས་མི་མཉམ་པའི་བསམ་བློ་རྙིང་པར་ཁ་རྡུང་
དྲག་པོ་བཏང་། སྤྱི་ཚོགས་འཚོ་བ་དང་ཁྱིམ་ཚང་འཚོ་བའི་ཁྲོད་ནས་བུད་མེད་
ཀྱི་གོ་གནས་སྔར་བཞིན་དམའ་བ། ལྷག་པར་བུད་མེད་རྣམས་ཀྱིས་རང་ལ་
དབང་བའི་གོ་ས་བརྩོན་ལེན་བྱེད་དགོས་པའི་བསམ་བློ་གསར་པ་དེ་མཚོན་་་་་་
ཞིང་། བསམ་བློ་གསར་པ་དེ་ནི་དུས་རབས་འདིའི་བུད་མེད་རྣམས་ཀྱི་སེམས་
གཏིང་གི་རེ་སྨོན་ཡིན། བསམ་བློའི་འདུ་ཤེས་རྙིང་པ་སྔར་བཞིན་གནས་པའི་
དུས་རབས་འདིའི་ནང་། དེ་ལྟ་བུའི་བརྗོད་བྱའི་བསྟན་དོན་ལ་གཏིང་ཟབ་པའི་
སྤྱི་ཚོགས་དོན་སྙིང་ལྡན་པ་རེད། །
དེ་ལྟར་རྩོམ་མཁན་བཀྲ་བྷས་བརྩམས་པའི་མུ་འབྲེལ་བརྩམས་སྒྲུང་ཡིག་་་་
བརྒྱ་མ་«སྒྲོལ་མ་ཉེར་གཅིག་》ནི་བོད་ཀྱི་རྩོམ་རིག་དང་ལྷག་པར་དུས་སྐབས་་་
གསར་པའི་བརྩམས་སྒྲུང་ལོ་རྒྱུས་སྟེང་གི་མུ་འབྲེལ་བརྩམས་སྒྲུང་ཡིག་བརྒྱ་མ་་་་
ཐོག་མ་ཡིན་པས། མུ་འབྲེལ་བརྩམས་སྒྲུང་གི་སྟོང་ཆ་ཁ་བསྐངས་པའི་ཐད་ནས་
སྨྲས་ནའང་དོན་སྙིང་གལ་ཆེན་ལྡན་པ་རེད།
བཀྲ་བྷས་བརྗོད་བྱ་བོད་རིགས་བུད་མེད་ཡིན་པའི་བརྩམས་ཆོས་ཀྱི་ཁ་་་་་
- 97 -
.
.
.
.



བྱང་ལ་«སྒྲོལ་མ་ཉེར་གཅིག་»ཏུ་བཏགས་པར་མཚོན་དོན་ངེས་ཅན་ཞིག་ཡོད་
དེ། བཅིངས་འགྲོལ་བྱས་རྗེས་སུ། སྤྱི་ཚོགས་འཕེལ་རྒྱས་ཀྱི་འགྲོས་དང་བསྟུན་
ནས་བོད་རིགས་བུད་མེད་ཀྱི་སྤྱི་ཚོགས་གོ་གནས་ལ་འཕོ་འགྱུར་ཆེན་པོ་བྱུང་་་་་་
ཡོད་ནའང་། མིག་སྔར་ད་དུང་རྒྱ་ཆེའི་ཞིང་གྲོང་དང་འབྲོག་ཁུལ་དུ་འཚོ་བའི་
བུད་མེད་གང་མང་ཞིག་སྲོལ་རྒྱུན་ལྟར་ཁྱིམ་ཚང་གི་ལས་ཀ་ལྕི་མོ་ཕྲག་ཏུ་བླངས་
ཏེ་བྲན་གཡོག་ལྟ་བུའི་འཚོ་བ་རོལ་བཞིན་ཡོད་པས། ལས་ཀ་ལྕི་ཞིང་གོ་གནས་
མེད་པ་ནི་ཁོ་མོ་ཚོའི་ཐུན་མོང་གི་གནས་བབ་ཅིག་རེད། རྩོམ་པ་པོས་དངོས་
ཡོད་འཚོ་བའི་ཁྲོད་ཀྱི་སྣང་ཚུལ་དེ་རིགས་ལ་བསམ་གཞིག་ཞིབ་མོ་བཏང་བས།
བོད་རིགས་བུད་མེད་ཀྱི་ལས་དབང་ལ་ངོས་ཟིན་ཟབ་མོ་བྱུང་བ། 《སྒྲོལ་མ ཨ་
ཕ· ཆང་»ཞེས་པའི་ནང་དུ་ཨ་ཕའི་སེམས་སུ་“ར་མ་ཟོག་མིན་པ་དང་བུ་མོ་མི་
མིན་པས་” སློབ་གྲྭར་འགྲོ་བ་ནི་ཉེས་ཆད་ཅིག་ལ་བརྩིས་ཏེ། སློབ་ལོ་རན་པའི་
དུས་སུ་སློབ་གྲྭར་མི་མངགས་ཐབས་མེད་དང་། ཁོ་མོ་ལོ་བཅུ་བཞི་ལ་སོན་
སྐབས། ཨ་ཕ་ཆང་གིས་བཟི་རྗེས་“ མནའ་བཅད་བཟའ་ཟླ་གཉིས་ཀས་ཞུ་བ་
ཡང་ཡང་བྱས་” པ་ན། ཁོང་གིས་ངོ་བཟློག་མ་ཐུབ་པར་གནས་ལ་བྱིན་པ་སོགས་
འཚོ་བ་དངོས་ཀྱི་རྩམ་དྲི་མ་ཡལ་བར་བྲིས་པ་དེ་དག་གིས་གསལ་པོར་མཚོན་་་་་
ཡོད། །
བོད་མི་རྒན་གཞོན་ཀུན་གྱིས་འཁོར་བའི་བཙོན་ར་ལས་སྒྲོལ་བའི་སྐྱབས་
མགོན་དུ་སེམས་པའི་ཡི་དམ་གྱི་ལྷ་མོ་སྒྲོལ་མ་ལ་སྐུ་མདོག་དང་ཕྱག་མཚན་ཉེར་
གཅིག་ཡོད་པར། རྩོམ་པ་པོས་དངོས་ཡོད་ཀྱི་རིག་གནས་སྣང་ཚུལ་འདི་གཞིར་
བཟུང་སྟེ། བོད་རིགས་བུད་མེད་ཀྱི་ལས་དབང་གི་ཕྲེང་ཐག་བྱས་པ་དང་། དཔེ་
གཞིར་རུང་བའི་སྒྲོལ་མའི་མིང་ཅན་གྱི་བུད་མེད་ཉེར་གཅིག་གི་ལས་དབང་གི་་་
གཏམ་རྒྱུད་རེ་རེ་སྲད་བུ་ལ་བརྒྱུས་པ་ན། སྒྲོལ་མའི་ཐུགས་རྗེའི་སྐྱབས་འོག་ན་
འཚོ་བའི་བོད་རིགས་བུད་མེད་རྣམས་ཀྱི་ལས་དབང་ནི་འདི་འདྲ་ཞིག་ཡིན་་་་་་
འདུག་སྙམ་པའི་ཚོར་བ་ཞིག་སྐྱེ་བ་དང་ཆབས་ཅིག་སྙིང་ཁོང་ནས་སྡུག་བསྔལ་་་
98 -



དང་སྐྱོ་གདུང་གི་ཟུག་གཟེར་སྣ་ཚོགས་ལངས་ངེས་ཡིན།
ཟུར་ཟ་དང་དགོད་བྲོའི་རང་བཞིན་ལྡན་པའི་བརྩམས་སྒྲུང་ཡིག་བརྒྱ་མ་་་
«སྒྲོལ་ཉེར་གཅིག་》དཔེ་སྐྲུན་བྱས་པ་དེས། བོད་ཀྱི་བརྩམས་སྒྲུང་གསར་རྩོམ་
ཐད་ཐུན་མིན་གྱི་ཁྱད་ཆོས་དང་མཚོན་ཐབས་གསར་པའི་རྩོམ་སྲོལ་ཞིག་ཕྱེ་བ་་་
དང་། «སྒྲོལ་མ་ཉེར་གཅིག་》གི་རྩོམ་པ་པོས་ཀྲུང་ཕྱིའི་བརྩམས་སྒྲུང་ཡིག་བརྒྱ་
མའི་ལེགས་ཆ་བསྡུ་ལེན་བྱས་ཏེ། ཚིག་ཉུང་ཞིང་དོན་འདུས་པ། སྐད་ཆ་ཉུང་
ངུའི་སྒོ་ནས་འཚོ་བའི་ཁྲོད་ཀྱི་སྤྱོད་ངན་ལུགས་འགལ་རྣམས་གསོན་ཉམས་དོད་
པོའི་ངང་ཀློག་པ་པོའི་མིག་ལམ་དུ་མངོན་པར་བྱས་ཤིང་། མཚོན་ཐབས་ཀྱི་ཐད་
ནས་ཞིབ་འབྲི་དེ་ཙམ་མེད་པར་གཙོ་བོ་སྐྱ་འབྲིའི་ཐབས་ཤེས་ལ་བརྟེན་ནས་་་་་
གསོན་ཉམས་ལྡན་པའི་གཟུགས་བརྙན་གསར་བཞེངས་བྱས་པ་རེད།
༢. གཞན་དབང་དུ་གྱུར་པའི་མི་སྣ་ཆུང་ངུའི་ལས་དབང་།
སྒྲུང་འབྲིང་«ར་བྷ་འདྲེ་མིག་དང་རིན་ཆེན་རྐྱལ་ཁ་»ཞེས་པའི་ནང་གི་མི་
སྣ་གཙོ་བོ་རིན་ཆེན་རྐྱལ་ཁའི་མེས་པོ་ནི་རྒྱལ་ཁམས་འགྲིམས་པའི་སྤྲང་པོ་ཞིག་་
ཡིན་ལ། ཁོའི་སྤོ་བོས་རང་ཁྱིམ་གྱི་འཚོ་སྟངས་དེ་བསྒྱུར་ཆེད། ལྡོང་རུ་དཔོན་པོ་
ལ་མགོ་བཏགས་ཏེ་གཏན་འདུག་བྱས་མོད། ཁོ་མོར་ཟ་འདོད་འཐུང་འདོད་
ལས་ལས་འདོད་འཕག་འདོད་མེད་པས། སྔར་བཞིན་སློང་མོ་བྱས་ཏེ་འཚོ་བ་
རོལ། ར་བྷ་འདྲེ་མིག་ནར་སོན་རྗེས། རང་ཁྱིམ་གྱི་འཚོ་བ་རོལ་སྟངས་དེ་ཡོངས་
སུ་བསྒྱུར་ཆེད། ཐོག་མར་གཞན་ལ་གཡོག་བྱས་ཏེ་འཚོ་བ་རོལ་བར་འབད་མོད།
འོན་ཀྱང་ཁྱིམ་བདག་གི་མནར་གཅོད་ལ་བརྟེན་ནས་འཚོ་བ་རོལ་སྟངས་དེ་་་་་་
རྒྱུན་འཁྱོངས་བྱེད་མ་ཐུབ་པས། རྐུ་ཡི་ལས་ལ་མི་ཞུགས་ཐབས་མེད་བྱུང་། ལྷག་
པར་ཤིས་ཚང་ཚོ་བར་ནང་འཁྲུག་བྱུང་རྗེས་ཚོ་བ་ཁ་ཐོར་ཏུ་སོང་བ་དང་བསྟུན་
ནས། ལྡོང་རུ་དཔོན་པོས་རང་གི་མངའ་ཁོངས་རྒྱ་བསྐྱེད་པ་དང་ཨ་ལགས་
མཁའ་ལྡིང་ཚང་གིས་རང་གི་ལྷ་སྡེ་ཇེ་མང་ལ་གཏོང་གྲབས་བྱས། སྐབས་དེར།
ར་བྷ་འདྲེ་མིག་དང་རིན་ཆེན་རྐྱལ་ཁ་གཉིས་ཀས་བཙན་མགོན་ལག་རིང་་་་་་་་
- 99 -



གྲོགས་ལ་བཀུག་སྟེ་ཤིས་ཚང་ཚོ་བའི་ཐམ་ཀ་བརྐུས་པ་མ་ཟད་ཧཱུྃ་ནག་མེ་འབར་
གྱི་རྟ་ཁྱུ་དེད་པ་ན། ཧཱུྃ་ནག་མེ་འབར་ཁོང་ཁྲོ་ལངས་ཏེ་རྩྭ་གཟུགས་མངགས། ཁོ་
གཉིས་ཀྱིས་མཁའ་ལྡིང་ཚང་གི་བཀོད་པ་ལྟར་རྩྭ་གཟུགས་ཕྱིར་བཟློག་སྟེ་ཤིས་་་
ཚང་དཔོན་ཕྲུག་ཚེ་རིང་གི་དམག་སྒར་དང་ཧཱུྃ་ནག་མེ་འབར་གྱི་ཆོས་སྒར་རྡུལ་་
དུ་བརླགས་པས། བླ་དཔོན་གཉིས་ཀའི་རེ་བ་ཇི་བཞིན་དུ་འགྲུབ་སོང་བ་དང་ར་
བྷ་འདྲེ་མིག་ལའང་བརྒྱ་དཔོན་གྱི་གོ་ས་ཐོབ་མོད། ར་བྷ་འདྲེ་མིག་ནི་འཚོ་བ་
རོལ་སྟངས་གསར་པ་དེ་ལ་ལོབས་ཡོད་པས་སེམས་ཁམས་ལ་འགྱུར་ལྡོག་བྱུང་་་
བ་དང༌། ལྷག་པར་རང་ལ་ལུས་འབྲེལ་ཡོད་པའི་བུ་མོ་དེ་རང་གི་ཕ་གཅིག་མ་མི་
གཅིག་པའི་སྲིང་མོ་ཡིན་པ་ཤེས་རྗེས་ཁོ་རང་སྨྱོས་ནས་རང་མགོ་རང་གིས་མི་་་་
ཐོན་པར་གྱུར། གཏམ་རྒྱུད་འདིས་དེ་ལྟ་བུའི་སྤྱི་ཚོགས་ནང་རྐུན་མ་ནམ་ཡང་
རྐུན་མ་དང་བླ་དཔོན་ནམ་ཡང་བླ་དཔོན་ཡིན་པའི་ལུགས་སྲོལ་ལ་དགག་པ་་་་་
བརྒྱབ་ཡོད། །
རྩོམ་པ་པོས་སྒྲུང་ཐུང་དང་སྒྲུང་འབྲིང་རྩོམ་སྐབས་དམངས་ཁྲོད་གཏམ་་་་
རྒྱུད་ཁྲོད་ཀྱི་བྱུང་རིམ་ནང་འདྲེན་བྱེད་ཀྱིན་ཡོད་དེ། ཁོང་གིས་«ར་བྷ་འདྲེ་མིག་
དང་རིན་ཆེན་རྐྱལ་ཁ་》བློས་བསླངས་བྱེད་སྐབས། ཁོ་རང་ལ་ཆ་རྒྱུས་ཡོད་པའི་
དམངས་ཁྲོད་གཏམ་རྒྱུད་ཁྲོད་ཀྱི་རྐུན་ཇག་བྱེད་པའི་བྱུང་རིམ་འདྲ་མཚུངས་་་་་
རྣམས་ཕྱོགས་གཅིག་ཏུ་བསྒྲིགས་པ་དང་ཆབས་ཅིག བོད་ཡུལ་དུ་གེ་སར་སྒྲུང་
དར་ཁྱབ་ཆེ་བ་དང་། གེ་སར་གྱི་ཤུལ་རྫས་སུ་གྲགས་པའི་རི་ཆུ་དང་ལྷ་ཁང་།
ལབ་རྩེ་སོགས་དང་། དེ་བཞིན་སྔོན་གྱི་སྐྱེས་ཆེན་དམ་པ་རྣམས་ལ་ཡང་སྲིད་
ངོས་འཛིན་རྒྱུ་ཡོད་པའི་གནས་ཚུལ་དངོས་དེ་དག་ལ་དམིགས་ནས། གེ་སར་གྱི་
སླ་ང་དང་ཤིང་ཁྲི་རྒྱལ་པོའི་མདའ་ཤུལ། དགའ་སྡེ་ཆོས་སྐྱོང་བེར་ནག་གི་སྐུ་སྐྱེ་
སོགས་བརྩམས་ཆོས་སུ་ནང་འདྲེན་བྱས་པས། བརྩམས་སྒྲུང་གི་བྱུང་རིམ་དེ་མི་
རིགས་རང་གི་སེམས་ཁམས་དང་མཐུན་སྦྱོར་བྱེད་ཐུབ་པ་བྱུང་། «ར་བྷ་འདྲེ་
མིག་དང་རིན་ཆེན་རྐྱལ་ཁ་》ནང་དམངས་ཁྲོད་གཏམ་རྒྱུད་ཀྱི་བྱུང་རིམ་བླངས་
- 100



པ་ཅུང་མང་ནའང་། ལྷུག་བརྗོད་བྱེད་ལུགས་ཐད་བརྩམས་སྒྲུང་གི་རྩོམ་གཤིས་
མ་ཉམས་པའི་ཆ་རྐྱེན་འོག་ཏུ་དམངས་ཁྲོད་རྩོམ་རིག་གི་མར་དྲི་དང་རྩམ་དྲི་དེ་
རྒྱུན་འཛིན་བྱེད་གང་ཐུབ་བྱས་ཡོད། དཔེར་ན། “ ད་སྐབས། སྟོང་དཔོན་ཁྲོ་རྒྱལ་
བེར་དཀར་གྱི་མངའ་འབངས་ཁྲོད་དུ་མགོ་ན་སྡེ་ཁྲིམས་དང་ཚོ་ཁྲིམས་མེད་པ་་་
ནི་ར་བྷ་འདྲེ་མིག་དང་རིན་ཆེན་རྐྱལ་ཁ་གཉིས་ཁོ་ན་རེད་” ཅེས་བརྩམས་ཆོས་་
ཀྱི་འགོ་བཟུང་སྟེ། ར་བྷ་འདྲེ་མིག་དང་རིན་ཆེན་རྐྱལ་ཁ་གཉིས་ཀའི་ཁྱིམ་ཚང་
གི་གནས་ཚུལ་དང་སྤྱི་ཚོགས་གོ་གནས། ཤིས་ཚང་ཚོ་བའི་ནང་འཁྲུག སྟོང་
དཔོན་ཁྲོ་རྒྱལ་བེར་དཀར་དང་ཨ་ལགས་མཁའ་ལྡིང་ཚང་གི་འཆར་བཀོད། ཁོ་
གཉིས་རྐུ་ལ་ཆས་པའི་གོ་རིམ་སོགས་འཕྲོ་རིམ་འཕྲོར་མཐུད་ནས་ལྷུག་བརྗོད་་་
བྱས་པ་རྣམས་ཆུ་ཆེན་གཞུང་ན་འབབ་པ་ལྟ་བུའི་ཁྱད་ཆོས་ལྡན་པ་དེ་གཙོ་བོ་་་་
དམངས་ཁྲོད་གཏམ་རྒྱུད་ཀྱི་ཁྱད་ཆོས་སྡུད་ལེན་བྱས་པས་རེད།
སྒྲུང་རིང་《སྲིན་པོ་གཡུ་རྔོག་དང་ཉི་མ་ལྷ་ས་»ལས། སྲིན་པོ་གཡུ་རྔོག་ནི་
རང་བྱུང་ཁམས་ཀྱི་མཚོན་བྱེད་དང་། ཉི་མ་ལྷ་ས་ནི་ཆོས་ལུགས་ཀྱི་མཚོན་བྱེད་
རེད། འགྲོ་བ་མི་ནི་རང་བྱུང་ཁམས་ཆེན་པོའི་བདག་པོ་དང་དེ་ལ་སྒྱུར་བཀོད་
བྱེད་མཁན་ཡིན་བཞིན་དུ་རང་བྱུང་ཁམས་ལ་གཟུགས་མེད་ཀྱི་སེམས་ཅན་རེ་་་་
གནས་པར་སྙམ་སྟེ། དེ་ལ་བཀུར་བསྟི་བྱེད་པའང་རང་སེམས་ཀྱི་འཕྲུལ་སྣང་ལ་
བཀུར་བསྟི་བྱེད་པ་ཁོ་ན་ལས་མ་འདས། དེ་ལས་གཞན་བོད་རིགས་ནི་དམངས་
ཡོངས་ཀྱིས་ཆོས་ལུགས་ལ་དད་པ་བྱེད་པའི་མི་རིགས་ཤིག་ཡིན་ལ། མི་མང་པོ་
ཞིག་གི་དད་པ་ནི་ཆོས་གཞུང་ལ་གོ་བ་ལེགས་པོ་བྱུང་བ་དང་། ངེས་པ་དོན་གྱིས་
འཁོར་བའི་ཕུན་ཚོགས་ལ་ཞེན་པ་ལོག་ཅིང་རིགས་དྲུག་ཀུན་ལ་སྙིང་རྗེ་ཚད་་་་་
མེད་སྐྱེས་པའི་མཐའ་འབྲས་ཤིག་གཏན་ནས་མིན། ཁོ་ཚོས་དད་པ་བྱེད་པ་ནི་
དམྱལ་བའི་མནར་གཅོད་བསལ་བ་དང་ཕྱི་མའི་བདེ་སྡུག་བསམ་པ་ཁོ་ན་ཙམ་་་
ཡིན་པས། དད་པ་དེ་ནི་བདག་གཅེས་འཛིན་གྱི་འདུ་ཤེས་འདྲེས་པའི་དད་པ་
ཞིག་ཡིན་ཞེས་བརྩམས་ཆོས་ཀྱིས་དངོས་ཤུགས་གང་རུང་ནས་སྟོན་ཅི་ཐུབ་བྱས་
་ - 101 -



ཡོད་པ་དང༌། མི་རྣམས་ཀྱིས་བདེ་སྡུག་གི་འཚོ་བའི་བརྒྱུད་ལམ་རིང་མོ་དེད་དེ་
ཚེ་སྲོག་གི་མས་མཐའ་ལ་སོན་པའི་སྐབས་སུ། འཆི་བའི་འཇིགས་སྣང་ཇེ་ཆེར་
སོང་བ་དང་བསྟུན་ནས། ཚེ་སྲོག་གི་རིན་ཐང་ཇེ་ཆུང་ལ་འགྲོ་བ་དང་། དད་པའི་
སྟོབས་ཤུགས་ཇེ་ཆེ་ནས་ཇེ་ཆེར་འགྲོ་བ་རེད། «སྲིན་པོ་གཡུ་རྔོག་དང་ཉི་མ་ལྷ་
ས་»ལས། སྟོང་དཔོན་ཉི་མ་རྒས་དུས་སྲིན་པོ་གཡུ་རྔོག་གི་ཕྲག་དོག་ལ་འཇིགས་
པ་མེད་པར་ལྷ་སར་འགྲོ་བ་ནི་སེམས་ཁམས་ཀྱི་འགྱུར་ལྡོག་ཅིག་ཡིན་ལ།
བརྩམས་སྒྲུང་གིས་ཟུར་དང་ངོས་དུ་མ་ནས་འགྱུར་ལྡོག་དེ་ཕྱིར་མངོན་པ་དང་།
དེ་བཞིན་དུ་ཨ་ཡེ་སྒྲོལ་མ་དང་ཨ་ཁུ་ཀླུ་སྐྱབས་སོགས་དབུས་ལ་འགྲོ་བའང་བོད་
མིའི་ཚེ་སྲོག་གི་རིན་ཐང་ལྟ་བ་དེས་སེམས་ལ་མངའ་དབང་བསྒྱུར་བའི་མཚོན་་་
རྟགས་ལས་མ་འདས། ང་ཚོས་སྒྲུང་རིང་འདི་ལྟ་ཀློག་བྱས་ན། བོད་མིའི་དད་
པའི་སྟོབས་ཤུགས་དང་ཚེ་སྲོག་གི་རིན་ཐང་ལྟ་བ་དག་དཔུང་དུ་བསྡེབས་ནས་་་
ཀློག་མཁན་གྱི་སེམས་ལ་གཙེ་བར་བྱེད་པ་མ་ཟད། རྡོ་ཕ་བོང་ཆེན་པོ་གཉིས་ཀྱི་
བར་ལ་བཙིར་བའི་སྣང་བ་སྟེར་བའི་བརྗོད་དོན་ཟབ་མོ་དེ་དག་རིམ་བཞིན་་་་་
སེམས་སུ་མྱོང་ཐུབ་པ་ཡིན། །
༣. བརྩམས་སྒྲུང་གི་སྒྱུ་རྩལ་གྲུབ་འབྲས།
ལར་བརྩམས་སྒྲུང་ལེགས་པོ་ཞིག་འབྲི་ན། ཐོག་མར་སྤྱི་ཁོག་ལེགས་པོ་ཞིག་
འབུབས་དགོས་ལ། དེ་ནས་སྤྱི་ཁོག་དེ་ལ་འབྲེལ་ཡོད་ཀྱི་བྱུང་རིམ་སྣ་ཚོགས་འོས་
མཐུན་གྱིས་སྦྱོར་སྒྲིག་བྱས་ན། རང་གཤིས་འབུར་དུ་ཐོན་པའི་མི་སྣའི་སྣང་
བརྙན་གསར་བཞེངས་བྱེད་ཐུབ་པ་མ་ཟད། བརྩམས་ཆོས་ཀྱི་བརྗོད་དོན་ལྷག་
ལུས་མེད་པར་མངོན་མཚོན་བྱེད་ཐུབ། །
རྩོམ་མཁན་བཀྲ་བྷས་《སྲིན་པོ་གཡུ་རྔོག་དང་ཉི་མ་ལྷ་ས་»ཡི་སྤྱི་ཁོག་་་་་
བཀོད་སྒྲིག་བྱེད་སྐབས། བརྩམས་ཆོས་ཀྱི་དད་པའི་སྟོབས་ཤུགས་དང་ཚེ་སྲོག་
གི་རིན་ཐང་ལྟ་བ་དེ་ལེགས་པར་མཚོན་ཆེད། མི་རབས་བཞི་ཡི་གཏམ་རྒྱུད་རིང་
མོ་དེ་དུམ་བུ་གཉིས་སུ་བགོས་ནས། ཁུངས་སྣེ་ཟུང་མའི་བརྩམས་སྒྲུང་གི་སྤྱི་ཁོག་
- 102 -



དེ་གཏན་འབེབས་བྱས་རྗེས། འབྲེལ་ཡོད་ཀྱི་བྱུང་རིམ་སྣ་ཚོགས་འོས་མཐུན་
གྱིས་བཀོད་སྒྲིག་བྱས་པ་ན། བརྩམས་ཆོས་ཀྱི་འཚོ་བའི་རྔམ་ཁ་ཇེ་མཐུག་ལ་སོང་
བ་དང་། བསམ་བློ་ནི་རང་ཚུགས་ཐུབ་ཅིང་གནད་དུ་ཁེལ་བ་ཞིག་ཏུ་གྱུར། །
«སྲིན་པོ་གཡུ་རྔོག་དང་ཉི་མ་ལྷ་ས་ཡི་འགོ་ཁུངས་ནི་སྲིན་པོ་གཡུ་རྔོག་་་
གི་ཉེ་འཁོར་དུ་དུད་ཁྱིམ་གནས་མེད་པའི་དུས་རིམ་དེ་ལ་གཏུགས་ཡོད་ཅིང་།
སྐབས་དེར་ཡུལ་དེ་གར་མི་གནས་མི་ཐུབ་པའི་རྒྱུ་མཚན་ནི། གཞི་བདག་མ་
རུངས་བ་དེ་ལ་ཕྲག་དོག་ཆེ་བ་དང༌། སློབ་དཔོན་པདྨ་འབྱུང་གནས་བོད་ལ་མ་
ཕེབས་བར་དུ་དེ་ཉིད་འདུལ་བའི་དུས་ལ་མ་བབས་པས་རང་དགར་བཞག་པ་་་
དང་འབྲེལ་བ་དམ་པོ་ཡོད། སྣང་ཚུལ་འདི་བོད་མིའི་ལོ་རྒྱུས་བརྒྱུད་རིམ་རིང་
མོའི་ཁྲོད་དུ་བྱུང་མྱོང་བའམ། འབྱུང་ཆོག་པའམ། འབྱུང་སྲིད་པ་ཞིག་ཡིན་མོད།
དེ་རང་བྱུང་ཁོར་ཡུག་གི་གནས་ལུགས་དངོས་དང་གཏན་ནས་མི་མཐུན། བོད་
མི་རྣམས་ཕྱིའི་སྣོད་ཀྱི་འཇིག་རྟེན་ལ་འཇིགས་པ་དེ་ནི་རང་སེམས་རང་ཉིད་ལ་་
འཇིགས་པའི་སྣང་ཚུལ་ཞིག་ཡིན་ལ། སྐྱབས་མགོན་ཐུན་མོང་མ་ཡིན་པ་ཞིག་གི་
མཐུ་སྟོབས་ལ་མ་བརྟེན་ན། ནམ་ཡང་རང་བྱུང་ཁམས་ཀྱི་བྲན་གཡོག་བྱེད་པ་
ཙམ་དུ་ཟད་དེ། དེ་དབང་དུ་བསྡུས་ནས་བེད་སྤྱོད་བྱེད་པའི་འདུ་ཤེས་དང་
སྤོབས་པ་ཞན་པ་རེད། མཁའ་ལྡིང་ཆོས་ཀྱི་རྡོ་རྗེ་ཚང་གིས་སྲིན་པོ་གཡུ་རྔོག་ཞི་
བའི་ཐབས་ཀྱིས་ཆོས་འོག་ལ་བཙུད་པར་བྱས་པ་དང༌། དེའི་ཡང་སྲིད་མཁའ་
ལྡིང་ཆོས་དབྱངས་རྡོ་རྗེ་ཚང་གི་ཡོན་བདག་དུད་ཁྱིམ་སྐོར་ཞིག་ཁྲིད་ཡོང་སྟེ་་་་་
སྲིན་པོ་གཡུ་རྔོག་གི་ཉེ་འཁོར་དུ་གནས་བཅས་པ་ན། སྟོད་ཀྱི་འཁྱམ་པོ་དང་།
སྨད་ཀྱི་ལྡོམ་པོ། དཔོན་པོའི་ཁྲིམས་ལ་འགལ་བའི་ཉེས་ཅན། ཚོ་བ་ནང་འཁྲུག་
སློང་བའི་གྱོད་པ་སོགས་སྔ་གཞུག་ཏུ་ས་འདིར་ཡོང་ནས་ཞེས་བྱུང་བ་ལྟར་་་་་་་
གནས་འདི་ནས་འདུག་སྡོད་བྱེད་པའི་སྤོབས་པ་སྐྱེས་བྱུང་བའང་རྒྱུ་མཚན་དེ་
ལ་ཐུག་ཡོད། འོན་ཏེ། ཁོ་ཚོ་སྲིན་པོ་གཡུ་རྔོག་གི་ཕྲག་དོག་ལ་འཇིགས་ཏེ། དབུས་
ལ་འགྲོ་ཡོད་མཁན་ཧ་ཅང་ཉུང་། སྣང་ཚུལ་འདི་ནི་རང་བྱུང་ཁམས་ལ་མི་ལས་
– 103 —



གཞན་པའི་སེམས་ཅན་ཞིག་གིས་བདག་པོ་བྱས་ཡོད་པར་ཡིད་ཆེས་ཏེ། དེ་ལ་
ཕོག་ཐུག་གཏོང་བའི་སྤོབས་པ་མ་བྱུང་བ་རེད། ཨ་ཁུ་ཉི་མ་དང་ཨ་ཡེ་སྒྲོལ་མ།
ཨ་ཁུ་ཀླུ་སྐྱབས་སོགས་སྔ་རྗེས་སུ་ལྷ་སར་འགྲོ་ཕོད་པ་ནི་དད་པའི་མཐུ་ལས་་
བྱས་པ་ཡིན་ལ། རྩོམ་པ་པོས་བརྩམས་སྒྲུང་གི་བྱུང་རིམ་བཀོད་སྒྲིག་བྱེད་སྐབས།
རང་བྱུང་ཁམས་ཀྱི་འཇིགས་སྣང་དང་དད་པའི་སྟོབས་ཤུགས་དག་སྲོག་ཤིང་་་་
བྱས་ཏེ་གོ་རིམ་ལྡན་པར་བསྒྲིགས་ཡོད། །
བརྒྱད་པ། ནག་པོ་སྐལ་བཟང་དང་ཁོའི་
སྒྲུང་རིང་«ཀླུ་འབུམ་མི་རྒོད»།
ནག་པོ་སྐལ་བཟང་( ༡༩༥༥ )ནི་མཚོ་སྔོན་ཞིང་ཆེན་རྨ་ལྷོ་ཁུལ་རེབ་
གོང་རྫོང་གི་གླང་རྒྱ་སྡེ་བར་སྐྱེས། དུས་རབས་སྔོན་མའི་ལོ་རབས་བརྒྱད་ཅུ་པའི་
འགོ་ཙམ་ནས་རྩོམ་ཡིག་འབྲི་འགོ་བརྩམས་པ་དང་། 《བོད་ཀྱི་ལ་གཞས་རགས་
གླེང་»གིས་མཚོན་པའི་དཔྱད་རྩོམ་འགའ་ཡང་དེ་དུས་སྤེལ་བ་ཡིན། བོད་ཀྱི་
རྩོམ་རིག་ལས་བརྩམས་སྒྲུང་ནི་ལོ་རབས་བདུན་ཅུ་པ་ནས་བཟུང་འཕེལ་རྒྱས་་་
ཆེན་པོ་ཞིག་བྱུང་དང་འབྱུང་ཞིན་ཡོད་ནའང་། ཕོ་མོའི་བརྩེ་དུང་དང་ལོ་རྒྱུས།
ཡང་ན་མཚར་གཏམ་དང་དགོད་གཏམ་བསྐྱེད་དེ་སྒྲུང་ཐུང་འབྲི་བ་ལས་་་་་་་་
བརྩམས་སྒྲུང་གཞན་དག་ཧ་ཅང་ཉུང་བའི་གནས་ཚུལ་མི་ལེགས་པ་དེ། ནག་པོ་
སྐལ་བཟང་གིས་མཐོང་ཐུབ་པ་སྒོས་བོད་ལའང་མི་རིགས་གཞན་དང་མཚུངས་་
པར་བརྩམས་སྒྲུང་གི་སྒྲུང་སྣ་ཕུན་སུམ་ཚོགས་པོ་ཞིག་ཏུ་འཛོམ་དགོས་པར་་་་་
དམིགས་ཏེ། ཁོས་རང་གི་རྣམ་དཔྱོད་ཀྱི་རྩལ་ལ་བརྟེན་ནས་བྲིས་པའི་འདྲེ་
བཤད་སྒྲུང་འབྲིང་«བྲེད་ཤ་ལངས་པའི་མཚར་གཏམ་》དང༌། དྲག་རྩལ་ཐད་
ཀྱི་སྒྲུང་རིང་«ཀླུ་འབུམ་མི་རྒོད»། དེང་རབས་མཚོན་ཆས་དྲག་འཐབ་བྱེད་
པའི་སྒྲུང་རིང་«དམྱལ་ཟངས་ནང་ན་ཀུ་རེ་མེད་》ཅེས་པ་སོགས་ཀྱིས་དཔྱོད་་་་
ལྡན་པུར་ཐོགས་རྣམས་ལ་བློ་བསྐྱེད་མི་དམན་པ་ཐོབ་པ་དང་། དེ་བཞིན་བོད་
– 104



ཀྱི་རྩོམ་རིག་བང་མཛོད་དུ་སྒྱུ་རྩལ་གྱི་དཀོན་ནོར་མི་ཉུང་བ་ཞིག་ཁ་སྣོན་བྱས་་་
པ་རེད།
རྩོམ་རིག་གི་བརྩམས་ཆོས་གང་དང་གང་ཡིན་ནའང་བརྗོད་བྱ་རང་རྐྱ་་་་
ཐུབ་པ་ཅང་ཤེས་རྟ་ཕོ་འདྲ་བ་ཞིག་དགོས་མོད། འོན་ཀྱང་རྟ་མཆོག་དེ་སྒྱུ་རྩལ་
གྱི་སྒ་སྲབ་ཀྱིས་མ་བརྒྱན་ན་ཁྲོམ་ར་ལ་ཁྲིད་ཀྱང་ལྟ་མཁན་ནི་མེད་དོ། །
ནག་པོ་སྐལ་བཟང་གིས་བྲིས་པའི་«ཀླུ་འབུམ་མི་རྒོད་»ནི་བརྗོད་བྱ་དང་་
བྱུང་རིམ། སྒྱུ་རྩལ་བཅས་ཀྱི་ཐད་གང་ནས་བལྟས་ནའང་ཀློག་པ་པོ་རྣམས་ཀྱི་
ཡིད་དབང་འཕྲོག་ཐུབ་པ་ཞིག་ཡིན་ཏེ། ཀླུ་འབུམ་མི་རྒོད་ཀྱི་ངག་རྒྱུན་ནི་
དམངས་ཁྲོད་ན་དར་ཁྱབ་ཧ་ཅང་ཆེ་ལ། ཕལ་ཆེར་ལྷ་སྒྲུང་དང་མཚུངས་ཤིང་
བོད་ཀྱི་ལོ་རྒྱུས་སྟེང་དངོས་སུ་བྱུང་མྱོང་བ་དང་། དྲག་རྩལ་གྱི་ལས་ལ་མཆོག་ཏུ་
བྱང་བའི་མི་སྣ་གཙོ་བོ་རུ་འབྲི་བཞེངས་བྱས་ཡོད། རྩོམ་མཁན་གྱིས་མི་སྣ་འདི་
དཀར་ཕྱོགས་དྲང་བདེན་སྐྱོང་མཁན་དང༌། ནག་ཕྱོགས་མ་རུངས་བ་ཚར་
གཅོད་བྱེད་མཁན་གྱི་དཔའ་བོ་བློ་རིག་དང་དྲག་རྩལ་ལ་མཁས་པ་ཞིག་ཏུ་བྲིས་་
འདུག ཀླུ་འབུམ་མི་རྒོད་དྭ་ཕྲུག་ཏུ་ལུས་པ་དང་། དྭ་ཕྲུག་ནས་འཚར་ལོངས་
བྱུང་བ། དེ་ནས་སྟོད་ཉི་མ་ལྷ་སར་སོང་བ། ལྷ་ས་ནས་རྒྱ་གར་དང་བལ་ཡུལ། རྒྱ་
ནག་སོགས་ས་ཆ་ལ་སོང་བའི་ཁུངས་སྣེ་དེ་དེད་ནས་གཏམ་རྒྱུད་ཀྱི་བྱུང་རིམ་་་་
བཀྲམ་པ་ན་བོད་གནའ་རབས་ཀྱི་ཡུལ་སྲོལ་གོམས་འདྲིས་དང་མདོ་དབུས་མཐོ་
སྒང་གི་མཛེས་ལྗོངས་སོགས་གློག་བརྙན་ཇི་བཞིན་ལྟ་མཁན་གྱི་མིག་ལམ་དུ་་་་་་
དྲངས་པ་དང་མཉམ་དུ། དགེ་བའི་ལས་ནི་དགེ་བས་སྐྱོངས། །སྡིག་པའི་ལས་ན་
སྡིག་པས་ཆོད། །ཅེས་པའི་ལྟ་བ་ལྟར་ཀླུ་འབུམ་མི་རྒོད་ནི་ནམ་ཡིན་ཡང་རྒྱ་ཆེ་
བའི་མི་དམངས་ཀྱི་ཕྱོགས་ནས་ཀ་ལངས་ལངས་བྱས་ཏེ། མི་དམངས་ལ་གནོད་
འཚེ་གཏོང་མཁན་ཐམས་ཅད་གཅིག་ཀྱང་མ་ལུས་པར་ཚར་གཅོད་བྱེད་པའི་མི་
རིགས་ཀྱི་དཔའ་བོ་ཞིག་ཡིན་པས། ཁོས་བསྒྲལ་བའི་ཨ་ལྔ་དང་གཟུགས་མེད་སྐྱ་
ཐུབ། རྒྱལ་མོ་སེམས་སྐྱིད་སྒྲོལ་མ། དྷ་ཏཱ་ཛོ། ཐུང་ཧེ་སོགས་ལ་མཚོན་ན་སྡིག་གི་
– 105 -



ཁ་མ་གང་བ་གཅིག་ཀྱང་མེད། །
དཔའ་བོ་ཡིན་ཡང་ཤ་ཁྲག་ལས་གྲུབ་པའི་མི་གསོན་པོ་ཡིན་པར་བརྟེན།
རྩོམ་པ་པོས་པིར་རྩེ་ནས་བུ་མོ་གཉིས་ཀྱིས་ཀླུ་འབུམ་བློར་བབས་པ་བྲིས་ཡོད་་་་
མོད། འོན་ཀྱང་དེ་ནི་གཡག་སྣ་ཁུ་ཚུར་དང་བཙན་སྒྲིག་མ་ཡིན་པར་མི་གཤིས་
དང་སྤྱི་ཚོགས་དངོས་ལ་མཐུན་པ་ཞིག་རེད། ཀླུ་འབུམ་ནི་རྟ་རིག་རིག་གི་
འཕོངས་ལ་ཞོན་པ་དང༌། མོ་རིག་རིག་གི་སྐེ་ལ་འཁྱུད་པ་ཞིག་གཏན་ནས་མ་
ཡིན་པར་ཞེ་འཇིག་རྟེན་སྣང་བའི་དུངས་སེམས་ནི་ཀུན་ད་བཟང་མོ་ལ་ཕར་་་་་
ཕུལ་ཚུར་ཕུལ་བྱས་ནས་ཆུ་དང་འོ་མ་བཞིན་དུ་འདྲེས་ཡོད་ནའང་། བཀས་
བཀོད་རྒྱུད་འཛིན་གྱི་སྤྱི་ཚོགས་དེས་ཤ་སྟེང་གི་པགས་པ་གསོན་བཤུས་དང་་་་
མཛུབ་མགོའི་སེན་མོ་གསོན་བཀོག་བྱས་ཏེ་ཀླུ་འབུམ་དང་ཀུན་ད་བཟང་མོ་་་་་་
གཉིས་བཙན་གྱིས་ཁ་བཀར་བ་རེད། སྐྱོ་བའི་ཟློས་གར་གྱི་སྒྱུ་རྩལ་མཚོན་སྟངས་
ལ་བརྟེན་ནས་འཇུག་བསྡུས་པ་དེས་བཀས་བཀོད་རྒྱུད་འཛིན་སྤྱི་ཚོགས་ཀྱི་་
འཕྱོར་ལྭ་ཐམས་ཅད་རེ་རེ་བཞིན་བཤུས་ཏེ་མཆེ་བ་གཙིགས་ཏེ་མི་ཤ་ལ་རྔམ་་་་
པའི་ཁ་ངོ་སོགས་གསལ་ལྷང་ངེར་དམར་རྗེན་དུ་བཏོན་ཡོད་པར་མ་ཟད། སྒྱུ་
རྩལ་གྱི་བརྗིད་ཉམས་ཀྱང་འབུར་དུ་ཐོན་ཡོད་པ་རེད། །
རྩོམ་པ་པོས་བརྩམས་སྒྲུང་དུ་གནའ་རབས་བོད་ཀྱི་དྲག་རྩལ་དང་དེའི་་་་་
རྣམ་གྲངས་སོགས་ཀྱང་བྲིས་ཡོད་པ་ལས། རང་རེའི་གངས་ཅན་པ་ལའང་དྲག་
རྩལ་ཡོད་པ་མ་ཟད། སྔོན་ཆད་ཤིན་ཏུ་དར་ཆེ་བའང་རྟོགས་ཐུབ་པ་དང་། ཕྱིས་
སུ་ནང་པའི་ཆོས་ལུགས་དར་བས་དེའི་ཕྱོགས་ལ་དང་དོད་དེ་ཙམ་མི་བྱེད་པ་་་་་
སོགས་ཀྱི་རྐྱེན་གྱིས་རིམ་བཞིན་ཉམས་དམས་སུ་གྱུར། ཡིན་ནའང་དམངས་ཁྲོད་
དང་གྲུབ་མཐའ་འགའ་རེར་གསང་སྟབས་ཀྱིས་གནས་ཤིང་མི་རབས་ནས་མི་་་་
རབས་བར་བརྒྱུད་སྤྲོད་བྱེད་བཞིན་ཡོད་པ་དེང་སང་ཡང་ཕལ་ཆེར་དེ་ལྟར་་་་་་
ཡིན། །
སྤྱིར་དྲག་རྩལ་གྱི་དཔུང་བ་ག ཏུམ་པོས་ཕས་ཀྱི་རྒོལ་བ་མཐའ་དག་ཟིལ་་་་
- 106 -



གྱིས་གནོན་པར་འགྲན་པའི་དོ་ཟླ་ཀུན་ནས་བྲལ་བ་དང་། གཉོམ་ཆུང་མཐའ་
ནས་སྐྱོང་བར་བྱེད་པ་ལ་རི་དྭགས་ཀྱི་རྒྱལ་པོ་གདོང་ལྔ་པ་དང་ཡང་དག་་་་་་་་
མཚུངས་པའི་བདེན་སྲོང་དཔའ་བོའི་བྱུང་བ་བརྗོད་པའི་བརྩམས་ཆོས་གཞན་་་
མེད་པ་མ་ཡིན་ཏེ། འཇིག་རྟེན་ན་ཆེས་རིང་བོའི་སྒྲུང་རབས་ཆེན་མོ་«གེ་སར་
སྒྲུང་》ལྟ་བུ་ཡིན། ཡིན་ནའང་སྙན་ངག་ཚིགས་བཅད་མའི་རྣམ་པར་བརྟེན་པ་
མ་ཡིན་ལ། བརྩམས་སྒྲུང་རྐྱང་བའི་རྣམ་པར་ཞུགས་ཤིང་བདེན་པའི་གསེར་
ཞགས་རིང་སྐྱོང་དང༌། སྡང་བའི་དགྲེ་ལ་ཁེར་མཆོང་། གཉོམ་ཆུང་དམིགས་མེད་
བརྩེ་བས་སྐྱོང་བའི་དཔའ་རྒོད་མཚོན་པའི་བརྩམས་ཆོས་ལ་《ཀླུ་འབུམ་མི་་་་་་་
རྒོད་》དང་པོར་བགྲངས་ན་གཟུར་གནས་པ་སུ་ཞིག་སོམ་ཉིའི་དྲ་བར་འགྲོ།
དཔའ་ཡང་དཔའ་ལ་སྟོབས་ཀྱང་ཆེ་བ། བདེན་གྱི་གཞུང་ཤིང་རིང་དུ་སྲོང་བ།
གཉོམ་ཆུང་གི་དཔུང་གཉེན་དུ་འགྲེང་བ། སྤྱིར་བཏང་གི་མིས་དོ་ཟླ་མི་འོང་བ་
ཞིག་ཡོད་འདུག་པ་ནི་ལོ་རྒྱུས་མི་སྣ་ཀླུ་འབུམ་མི་རྒོད་ཀྱི་བྱུང་བ་དངོས་ཡིན་་་་་
ཤོས་ཆེ། དེ་ནི་འུད་ཆེན་པོས་བརྗོད་པའི་དམངས་ཁྲོད་གཏམ་རྒྱུད་ཀྱི་ས་བོན་
ཀྱང་ལོས་ཡིན་སྙམ་པ་ཞིག་བློ་ལ་འགོག་མེད་དུ་འཆར། །
བློ་ལ་ཤོང་དཀའ་ཞིང་ལྷ་སྒྲུང་གི་བརྗོད་ཚུལ་ཡོངས་སུ་འདྲེས་པའི་གཏམ་་
རྒྱུད་དེ་གོང་སྨོས་ས་བོན་དེའི་རྨང་གཞིའི་ཐོག་མི་རྣམས་ཀྱི་མགྲིན་ཚབ་ཏུ་་་་་་
ལངས་པའི་དམངས་ཁྲོད་ངག་རྒྱུན་མཐུད་པ་པོ་རྣམས་ཀྱིས་བསྐྲུན་ཅིང་མཐུད་་
པ་ཡིན་པར་ཡང་ཐེ་ཚོམ་མེད། གླང་ཆེན་དུ་མར་གསིལ་ནས་བཀལ་ཀྱང་ཐེག་
མིན་མི་ཤེས་པའི་འབྲས་སྤུངས་རྒྱབ་རིའི་ངོས་ཀྱི་ཕ་བོང་ཆེན་པོ་དེ་ཀླུ་འབུམ་མི་
རྒོད་ཀྱི་ཚོགས་ཆེན་འདུ་ཁང་གི་སྒོ་ཆེན་གཅོད་སྤྱད་ཡིན་པ་དང་། དེས་བཅད་
པའི་ཚེ་གྲྭ་མང་ཕྱི་ལ་མ་ཐར་ཀྱང་བསམ་བློ་མི་ཐོངས་རྒྱ་ཐོངས་བརྒྱུད་ནས་་་་་་་
འཕུར་འོངས་པའི་བརྗོད་ཚུལ་སོགས་མི་ལ་འབྱོར་བའི་བྱ་སྤྱོད་མིན་པས་ལྷ་་་་
སྒྲུང་གི་བརྗོད་ཚུལ་འཇོག་རྒྱུ་ལས་འོས་མེད།
ངག་རྒྱུན་ན་གནས་པའི་གཏམ་རྒྱུད་དེ་ལས་མི་རྣམས་ལ་བཙན་གཉོམ་གྱི་་
- 107 -



དབྱེ་བ་དང་། དབུལ་ཕྱུག་གི་ཁྱད་པར། རིགས་རུས་ཀྱི་མཐོ་དམའ་ཞིག་མེད་ན་
ཅི་མ་རུང་སྙམ་པའི་བསམ་ཚུལ་མཚོན་པ་ཡིན་ལ། དེ་ནི་འོས་མཐུན་གྱི་འདོད་
ཚུལ་ཞིག་དང་། སྤྱི་ཚོགས་ལམ་ལུགས་བཟང་པོས་མི་རྣམས་ལ་རང་གི་བསམ་
འདུན་རྣམས་ཕལ་ཆེར་སྐོང་ཐུབ་པའི་བྱ་བ་ཞིག་ཀྱང་རེད། ཡིན་ནའང་རིན་པོ་
ཆེ་ལ་མཆོག་དམན་དང་། གུར་གུམ་སྨན་ལ་རབ་འབྲིང་ཡོད་པ་ཇི་བཞིན་བཙན་
གཉོམ་དབུལ་ཕྱུག་མཐོ་དམའ་སོགས་རྩ་བ་ནས་མེད་པར་གཏོང་རྒྱུ་ནི་རྩ་བ་་་་་
ནས་འགྲུབ་པ་ཞིག་མིན་ཏེ། དངོས་པོའི་ཆོས་ཉིད་བཟློག་རྒྱུ་ནི་ཡོང་མི་སྲིད་པའི་
ཕྱིར། མི་རྣམས་ཀྱིས་གཙོ་འཛིན་མི་སྣ་དང་དཔའ་བོ་རྣམས་ལ་བཅངས་པའི་རེ་
བ་དེ་འདྲ་ནི་བབ་ཆགས་དང་སྤྱིར་བཏང་བའི་འདོད་ཚུལ་ཞིག་ཡིན། ཆབ་སྲིད་
བདེ་འཇགས་དང་། དཔལ་འབྱོར་གོང་འཕེལ། མི་དམངས་མཐུན་སྒྲིལ་བཅས་
བྱུང་བའི་སྐབས་སུ་མི་དམངས་ཀྱི་འོས་མཐུན་རེ་བ་སྐོང་ཐུབ་པས་ན། མི་རྣམས་
ཀྱིས་ཀླུ་འབུམ་མི་རྒོད་ལྟ་བུའི་མི་སྣ་ཨེ་འབྱུང་ལ་རེ་ལྟོས་གཏན་ནས་བྱེད་མི་་་་་་
དགོས་པ་ནི་བདེ་སྐྱིད་ཅིག་ཡིན། །
སྒྲུང་འདིའི་རྩོམ་པ་པོས་བསམ་བཀོད་ཕུན་སུམ་ཚོགས་པ་ལ་བརྟེན་ནས་་་
གཏམ་རྒྱུད་ཀྱི་བྱུང་རིམ་རྣམས་ཚར་དུ་དངར་བར་བསྒྲིགས་པ་དང་། ལེའུ་སྔ་མ་
དག་ལ་བལྟས་པ་ཙམ་གྱིས་ཕྱི་མ་དག་ལ་ལྟ་འདོད་ཀྱི་འདུན་པ་འགོག་ཐབས་་་་་
བྲལ་བ་དང༌། མི་སྣའི་ལས་སྐལ་དང་དོན་གྱི་འགག་གནད་ལ་སེམས་ཁུར་བྱས་
ནས་ཡིད་ཀྱི་ཁུར་པོར་འགྱུར་པ། སྐྱེ་སྟོབས་ཀྱི་དཔལ་འབར་བའི་མི་སྣའི་
གཟུགས་བརྙན་ལ་བདེན་དྲང་གི་གཟི་འོད་འབར་བ། མི་སྣའི་གཤིས་ཀ་མངོན་
གསལ་ཅན་རྣམས་ནི་རང་རང་གི་སྤྱོད་པ་དང་ངག་ཚིག་སྨྲ་བརྗོད་ལས་མཚོན་་་
པར་བྱས་པ། ཀླུ་འབུམ་རང་ཉིད་ཀྱི་མིང་ཟུར་ལ་མི་རྒོད་ཀྱི་འབོད་སྟངས་དོར་
པ་མེད་ཀྱང་དོན་དུ་སྤྱི་ལ་ཕན་པའི་ནོར་བུ་དང༌། དགྲ་མགོ་འཇོམས་པའི་ཐོ་བ་
དང་། རང་ཕྱོགས་སྐྱོང་བའི་དཔུང་གཉེན་བཅས་ཡིན་པའི་དྲང་ཕྱོགས་དཔའ་
བོ་ཞིག་ཏུ་བཞེངས་སྐྲུན་བྱས་འདུག་ལ། སྒྱུ་རྩལ་ནུས་པ་བསམ་གྱིས་མི་ཁྱབ་པ་
– 108 -



ཙམ་ལ་བསླེབས་འདུག་པ་དང་། ། དཔའ་བོ་དང་ཡ་རབས་ལ་ཁ་མིག་ཡར་ལྟ་
བྱེད་དགོས་པའི་སློབ་གསོའི་དོན་སྙིང་གིས་ཕྱུག་པ། སྡར་མ་དང་མ་རབས་ལ་
སྡིག་མཛུབ་སྟོན་དགོས་པའི་ངར་སྐུལ་དུ་འགྲོ་བ། བདེན་པ་དང་མཛེས་པ་ལ་
ཀུན་གྱིས་ཡིད་སྨོན་འཆའ་དགོས་པ། རྫུན་ཕུགས་དང་མི་སྡུག་པ་གཉིས་བརྟོལ་
བྱེད་དང་འགོག་བྱེད་ལ་བསམ་བློའི་རལ་གྲི་རྣོ་དབལ་མ་ཉམས་པ་དགོས་ཚུལ་་་
བཅས་དངོས་ཤུགས་བརྒྱུད་ཅི་རིགས་ལ་མངོན་ཡོད་པའང་ཀློག་པ་པོ་བློ་ཞིབ་་་
མོ་ཅན་རྣམས་ཀྱིས་ཉམས་སུ་མྱོང་ཐུབ། འདི་དག་ནི་བརྩམས་སྒྲུང་འདི་གཏམ་
རྒྱུད་དེ་དང་མི་འདྲ་བའི་ངོ་བོའི་འབྱེད་ཆས་ཡིན་པར་སྙམ།
དྲག་རྩལ་གྱི་ཐད་ནས་ཀློག་པ་པོ་སྐོར་ཞིག་ལ་བརྩམས་སྒྲུང་འདིས་མི་་་་་་་་
རིགས་གཞན་གྱི་དྲག་རྩལ་གྱི་ཁྱད་ཆོས་དུ་མ་ཞིག་བོད་ཀྱི་སྟེང་ལ་བཙན་སྦྱོར་་་་
བྱས་འདུག་སྙམ་པའི་ཚོར་བ་བསྐྱེད་ཀྱང་མཐའ་གཅིག་ཏུ་མ་ངེས་ཏེ། ཐོག་མར་
སྒྱུ་རྩལ་བརྩམས་ཆོས་ཀྱིས་གཞན་ལ་ལད་མོ་བྱས་པའི་ཆ་ཡོད་ཆོག་ཅིང་། གཞན་
གྱི་ལེགས་ཆ་རང་ཉིད་ཀྱི་ཟུར་རྒྱན་དུ་འདྲེན་ཆོག་པའང་སྨོས་མ་དགོས། དྲག་
ཤུལ་གྱི་སྦྱོར་བ་བརྩམས་པ་ལ་དྲག་རྩལ་མེད་དུ་མི་རུང་ལ། བརྩམས་ཆོས་ནང་
དུའང་། “ སྤྱིར་བོད་ལ་མཚོན་ན་ཕོ་རྩལ་སྣ་དགུའམ་ལུས་རྩལ་དྲུག་ཤེས་ན་
དཔའ་རྒོད་ཡིན་ཡང་། ནགས་ཁྲོད་ན་ཤིང་ཙན་དན་ལྟ་བུ་དང༌། མི་ཁྲོད་ན་མི་
གེ་སར་ལྟ་བུ་ཡོད་སྲིད་པས། ཁྱོད་རང་སུན་སྣང་མ་སྐྱེས་པར་རེ་རེ་བཞིན་
སློབས་ཞེས་རྣལ་སྨྱོན་ནས་གུས་ཕྱག་འབུལ་བཞིན་པའི་ཀླུ་འབུམ་ལ་མུ་མཐུད་་་་
དུ། རྩལ་སྣ་རེ་རེ་ལ་ཞིབ་ཏུ་དབྱེ་ན་རྣམ་གྲངས་ཧ་ཅང་མང་། མཚོན་ཆ་ལ་གཙོ་
བོ་མདའ་གྲི་མདུང་གསུམ་ཡིན་ཡང་། ཞིབ་ཏུ་དབྱེ་ན་དེའང་དགར་རྒྱུ་མང་། ཐ་
ན་གྲི་གཅིག་པུའི་མཚོན་ཆ་ལ་སྣ་ཁ་བཅུ་ཕྲག་འགའ་ཡོད། ཅེས་གསུངས་ནས་
སྔར་བཞིན་དུ་སྔ་དྲོ་ཀླུ་འབུམ་ལ་གྲི་གཡུག་ཚུལ། མདའ་འཕེན་ཚུལ། མདུང་
སྨྱུགས་ཚུལ་སོགས་བསླབས།”© ཞེས་པ་དང་། དེ་ཡང་དྲག་ཤུལ་གྱི་རྩལ་
རིགས་འདི་ནི་ལུས་ཀྱི་ནུས་སྟོབས་ཆེས་འོས་འཚམ་གྱི་བསྒྱུར་པའི་སྒྱུ་འཕྲུལ་་་་་་
– 109 -



ཞིག་དང་། དྲག་པོའི་མཚོན་ཆས་སྒྱུར་བའི་ཐབས་རྩལ་ཆེས་ལེགས་པ་ཞིག་ལ་གོ་
རུང་བར་སྙམ། ལོ་ཆིག་སྟོང་ཙམ་ལ་ཉེ་བའི་སྔ་རོལ་ནས་ཐུན་མོང་མ་ཡིན་པའི་
དྲག་ཆས་དང་དྲག་རྩལ་བོད་ལ་དར་ཡོད་པ་«གེ་སར་སྒྲུང་》ལས་རྗེས་སུ་་་་་་་
དཔོག་ཐུབ། དཔེར་ན་དགའ་སྡེའི་སྒྱོགས་རྡོ་དང་དེའི་འདོར་རྩལ་དང་། ཞ་ལུ་
དཀར་པོའི་འགུ་ཟི་དང་དེའི་གཡུག་རྩལ་དང་། འདན་མའི་ཉག་ཕྲན་དང་དེའི་
འཕེན་རྩལ་སོགས་ལྟ་བུ་སྟེ། དེ་དག་གཞན་ལ་བསྡུར་ན་རྣམ་པ་འདྲ་ས་ཡོད་
ཀྱང་ངོ་བོ་དང་ཁྱད་པར་སོ་སོ་ཡིན། གང་ལྟར་ཀློག་པ་པོ་རྣམས་ལ་སྤྲོ་བ་འཕེལ་
བྱེད་དང་། བརྟན་པ་འཕྲོག་བྱེད་དང༌། སྣང་བ་སྒྱུར་བྱེད་དུ་དྲག་ཆས་ཀྱི་ཡོན་
ཏན་བསམ་གྱིས་མི་ཁྱབ་པ་དག་དགོལ་དུ་བཅུག་ན་ཡང་རུང་བ་ཉིད་དེ། དེའི་
ཕྱོགས་ནས་《ཀླུ་འབུམ་མི་རྒོད་»ཀྱི་རྩོམ་པ་པོས་སྙིང་སྟོབས་ཆེན་པོས་བོད་་་་་་
དང་མི་རིགས་གཞན་གྱི་གནའ་དེང་གི་དྲག་རྩལ་བྱེད་སྟངས་སོགས་བརྩམས་་་་་
ཆོས་སུ་བཀོད་པ་ཤིན་ཏུ་ལེགས་པར་མ་ཟད། རང་གི་རིག་གནས་རྒྱུན་འཛིན་
དར་སྤེལ་དང་གཞན་པའི་བཟང་ཆ་ནང་འདྲེན་བཅས་བྱེད་པའི་ཐད་དོན་སྙིང་
གལ་ཆེན་ལྡན་པ་རེད།
དགུ་པ། བསྟན་པ་ཡར་རྒྱས་དང་ཁོའི་
སྒྲུང་རིང་«ཐག་རིང་གི་སྦྲ་ནག»
བསྟན་པ་ཡར་རྒྱས་ནི་བོད་ལྗོངས་ནག་ཆུ་ས་ཆར་སྐྱེས། ཁོང་གིས་དུས་
རབས་སྔོན་མའི་ལོ་རབས་བརྒྱད་ཅུ་པ་ནས་བཟུང་རྩོམ་ཡིག་སྤེལ་འགོ་བརྩམས་
པ་དང་། སྲོལ་རྒྱུན་གྱི་བཀག་རྒྱ་ལས་བརྒལ་ནས་གསར་གཏོད་ཀྱི་རང་བཞིན་
ལྡན་པའི་བརྩམས་སྒྲུང་མི་ཉུང་བ་ཞིག་སྤེལ་བ་དེས་བོད་ཀྱི་རྩོམ་རིག་དར་རྒྱས་་
དང་གོང་དུ་སྤེལ་བར་ལེགས་སྐྱེས་ཆེན་པོ་ཕུལ་ཡོད། ༡༩༩༥ ལོར་བརྩམས་སྒྲུང་
ཐུང་འབྲིང་ཕྱོགས་བསྒྲིགས་《བྱང་ཐང་གི་མཛེས་ལྗོངས་》ཞེས་པ་དཔེ་སྐྲུན་་་་་
བྱས་པ་དང་། དེབ་འདིའི་ནང་གི་སྒྲུང་ཐུང་«སྡེ་སྟོད་སྟག་ཤར་གཞོན་པའི་གླུ་
— 110 -



སྒྲ་»དང་། «སྟག་ནག»། «མགོ་རས་ཀྱིས་བཏུམས་པའི་བུ་མོ»། «ཆུང་པོ་རལ་
ཟིང་»དང་། སྒྲུང་འབྲིང་«རྩྭ་ཐང་གི་དབུས་ནས་གངས་རི་ཞིག་འཕགས་»
ཞེས་པ་སོགས་ཀྱིས་ཀློག་པ་པོ་ལ་བག་ཆགས་གཏིང་ཟབ་བཞག་པ་སྟེ། “ «མགོ་
རས་ཀྱིས་བཏུམས་པའི་བུ་མོ་»ཞེས་པའི་བརྩམས་སྒྲུང་དེ་ད་ལྟ་འབྲོག་ཁུལ་གྱི་་་
སྐྱེ་བོ་འགས་དམངས་སྒྲུང་དུ་བརྩིས་ཏེ་ཕན་ཚུན་བཤད་རེས་བྱེད་བཞིན་ཡོད།
ཡང་རྫོང་དང་གྲོང་ཚོ་ལ་ལའི་འགོ་འཛིན་གྱིས་ནམ་རྒྱུན་་ ང་ནི་ཆུང་པོ་རལ་་་་
ཟིང་ལས་སྐྱོ་བས་དགོངས་པ་ཞུ་རྒྱུ་ཡིན། ཆུང་པོ་རལ་ཟིང་ནི་ཐོག་མར་ལས་
ཁའི་ནུས་ཤུགས་ཞན་ཡང་མེས་རྒྱལ་ནང་ཁུལ་དུ་སློབ་སྦྱོང་བྱས་ནས་འཇོན་་་་་
ཐང་ཆེ་ཙམ་ཆགས་འདུག ང་ནི་དེ་ལྟར་མེས་རྒྱལ་ནང་ཁུལ་དུ་སློབ་སྦྱོང་ལ་འགྲོ་
བའི་རེ་བ་མེད་པས་ཅི་ནས་ཀྱང་ལས་གནས་ལས་དགོངས་པ་གནང་རོགས་
ཟེར་བ་སོགས་སེམས་ན་ཁོང་གི་བརྩམས་སྒྲུང་དེ་དག་ནི་རང་རེའི་འབྲོག་ཁུལ་་་
གྱི་འཚོ་བ་དངོས་དེ་ཚད་མཐོའི་སྒྱུ་རྩལ་གྱི་ལམ་ནས་དྲངས་པ་ཞིག་ཡིན།”འ0
ཞེས་པ་ལྟར་རྩོམ་མཁན་བསྟན་པ་ཡར་རྒྱས་ཀྱིས་རྒྱ་ཆེ་བའི་འབྲོག་པ་མང་་་་་་་་
ཚོགས་ཀྱི་བསམ་པའི་འཁྱེར་སོ་དང་དགའ་ཁ་གཏད་ཕྱོགས་སོགས་མཚོན་ཕྱིར།
མང་ཚོགས་ཀྱི་འཚོ་བར་ཟབ་ཞུགས་དང་ཉམས་ལེན། ཁོ་ཚོ་དང་དགའ་སྡུག་
མཉམ་མྱོང་བྱེད་པ་དང་། འབྲོག་པ་རྣམས་ཀྱི་འཚོ་བའི་མདུན་ལམ་ལ་སེམས་
ཁུར་དང་བསམ་གཞིག་བྱེད་པར་བརྟེན། ཁོའི་བརྩམས་ཆོས་ནི་བྱང་ཐང་གི་
འབྲོག་དམངས་ལ་མཚོན་ན་ཡིད་དབང་འཕྲོག་པའི་སྒྱུ་རྩལ་གྱི་ནུས་པ་ལྡན་པ་་་
མ་ཟད། མ་འོངས་པའི་ལམ་བུའི་སྟེང་དཔའ་ངར་ཆེར་བསྐྱེད་ཀྱིས་མདུན་དུ་
བསྐྱོད་པར་སྐུལ་ལྕག་ཚ་ཐག་ཆོད་པ་ཞིག་ཀྱང་གཞུས་པ་ནི་བརྩམས་སྒྲུང་གི་་་་
གྲུབ་འབྲས་ཆེ་ཤོས་ཤིག་རེད་སྙམ། །
བསྟན་པ་ཡར་རྒྱས་ཀྱི་«ཁྲག་གི་གཟེགས་མ་མཁའ་ལ་འཕྱོ་བའི་གངས་རི་་
དམར་པོ་»ཞེས་པའི་སྒྲུང་རིང་གི་དུམ་བུ་འགའ་ཞིག་«བོད་ཀྱི་རྩོམ་རིག་སྒྱུ་་་་་
རྩལ་》སྟེང་བཀོད་མྱོང་ཞིང་ཀློག་པ་པོ་དང་ཞལ་མཇལ་བྱུང་བ་རེད། ཕྱིས་སུ་
- 111 -



སྒྲུང་རིང་དེ་«ཐག་རིང་གི་སྦྲ་ནག་》ཅེས་པར་མིང་བསྒྱུར་ཏེ་མི་རིགས་དཔེ་་་་་
སྐྲུན་ཁང་གིས་དཔེ་སྐྲུན་བྱས་པ་རེད། བརྩམས་སྒྲུང་འདི་དུས་རབས་བཅུ་དགུ་
པའི་དུས་མཇུག་ནས་དུས་རབས་ཉི་ཤུའི་དུས་འགོའི་བར་བོད་བྱང་ཐང་གི་་་་་་
ཡུལ་ག་གེ་མོའི་གཡང་ཕྱུག་ཅེས་པའི་ཚོ་བ་ཆུང་ཆུང་ཞིག་གི་ཞི་འཇམ་དེ་སྒྲུང་་་་
ནང་གི་མི་སྣ་གཙོ་བོ་དབང་ཆེན་ལ་སོགས་ཀྱིས་རྩ་བ་ནས་དཀྲོགས་པ་སྟེ་བོད་་་་
དམག་བཅུ་གཉིས་བསད་དེ་མེ་མདའ་བཅུ་གཉིས་ཐོབ་པ་དེས་སྡེ་ཚོ་དེའི་ཟིང་་་
ཟིང་དང་འཁྲུག་རྩོད་ཀྱི་འགོ་བརྩམས་པ་སྟེ། གཡང་ཕྱུག་དང་ཐག་མི་རིང་བར་
གནས་པའི་ཟླ་ཐང་ཚོ་བའི་བཙན་རྒོད་ཁ་ཤོ་ཟེར་བ་དེས་རང་གི་སྲིང་མོ་དབང་
ཆེན་གྱི་མནའ་མར་གྱུར་པར་ཞེ་སྡང་གཏིང་ནས་ལངས་ཏེ། བྱང་ཐང་གི་ཇག་པ་
དང་ངན་འབྲེལ་བྱས་ཏེ་ཞོ་ལྟར་ཆགས་པའི་གཡང་ཕྱུག་ཚོ་བ་དེ་ཁྲག་ལྟར་་་་་་་་
དཀྲུགས་ཤིང་། དགའ་སྐྱིད་དཔལ་གྱིས་ཕྱུག་པའི་གཡང་ཕྱུག་ཚོ་བ་རུ་དབང་
ཆེན་ཕ་བུ་མ་གཏོགས་ཚང་མ་ལྔ་ལམ་དུ་བཏང་བ་དང་། མཐར་དབང་ཆེན་ཕ་
བུ་གཉིས་བྱང་ནས་བྱང་དུ་བྲོས་བྱོལ་བྱས་པ་དེ་ཁུངས་སྣེ་བྱས་ཏེ་སྡེ་ཚོ་དེའི་་་་་་
དར་རྒུད་དང་འཕེལ་འགྲིབ་སྐོར་བཀོད་འདུག
ལོ་རྒྱུས་ཀྱི་ཆུ་བོ་དྲག་ཏུ་རྒྱུགས་པའི་རླབས་ཕྲེང་ཁྲོད་དུ་ཚོ་བའི་བར་མི་་་་་
གསོད་རྟ་འདེད་ཀྱི་གནས་ཚུལ་མང་པོ་ད་ལྟའི་བར་རྒྱུན་མ་ཆད་པས། བྱང་
འབྲོག་ཏུ། “ ཁྱི་ཚག་ཚག་ཟུག་ན་སྒོ་ནས་ལྟ། ཀི་ལྷང་ལྷང་བྱུང་ན་དམག་ལ་འགྲོ་
ཞེས་མི་རྟ་གོ་འགྲིག་དང་གྲོ་རྒྱགས་རང་གྲབས་ཀྱིས་དམག་ལ་འགྲོ་བའི་གྲ་སྒྲིག་་
ཨང་གསར་བྱེད་པ་མ་ཟད། གཉེན་སྒྲིག་ན་ཕ་བུ་ཡོ་གྲོས། དགྲ་བྱུང་ན་རང་བློ་
ཁེར་གཅོད་ཅེས་དམག་བརྡ་ཐོས་མ་ཐག་ཏུ་རྟ་སྔ་ཟིན་ཕྱི་ཟིན་གཅིག་ཤོར་་་་་་་་
གཉིས་ཤོར་གྱིས་ཕྲེང་བ་ལུང་ཆད་པ་ལྟར་མཆོངས་སྲོལ་ཡོད་པས།” གཏམ་ཕ་
ལ་མི་འདྲི། གྲོས་མ་ལ་མི་བསྡུར། བླ་མ་ལ་མོ་ལུང་མི་ཞུ་བར་འགྲོ་དགོས་པ་ནི་
སྐྱེས་པ་ཕོ་ཡི་འགན་འཁྲི་གལ་ཆེན་ཞིག་ཏུ་བརྩི་བ་དང་དུས་རྟག་ཏུ་རང་སྲོག་་་་
འདོར་རྒྱུའི་གྲ་སྒྲིག་དང་། སྐྱེས་ཕོ་རབ་ཤི་ས་དམག དམན་མོ་རབ་རྒས་ས་
– 112 -



གནས་ཞེས་གཟི་བརྗིད་དུ་བརྩི་བའི་སྲོལ་རྒྱུན་གྱི་གོམས་གཤིས་དག་རྩོམ་གྱི་་་་་
མགོ་མཇུག་བར་གསུམ་དུ་མཐོང་ཐུབ་སྟེ། རོང་པ་སྡེ་གསར་གྱི་སྡེ་དཔོན་ལྷ་རྒྱལ་
དང་ཡ་མེད་སྤུན་བརྒྱད་ཀྱི་དྲག་པོའི་དམར་འཛིང་དང་། གཡང་ཕྱུག་ཚོ་བ་དང་
བཙན་རྒྱལ་ཁ་ཤོ་ཇག་ཚོགས་བར་གྱི་དམར་འཛིང་སོགས་ཀྱིས་བོད་མི་ནང་་་་་་
འཁྲུག་གཟན་པའི་རྩུབ་སྤྱོད་ཀྱི་ཕྱོགས་དེ་མངོན་མཚོན་བྱས་ཡོད་པ་རེད། །
བརྩམས་སྒྲུང་འདིའི་མཚོན་དོན་གྱི་ཆ་ནས་སྤྱི་ཚོགས་རྙིང་པའི་སྐབས་སུ་་་
བོད་ཀྱི་ཚོ་ཁག་སོ་སོས་རང་རང་གི་ཚོ་བའི་མཚན་སྙན་དང་། ལྷག་པར་སྡེ་འགོ་
ཚོ་འགོ་སྐྱོང་མཁན་དག་གིས་རང་གི་ཁེ་དབང་གི་ཆེད་དུ་མངོན་ལྐོག་ཅི་རིགས་་་
ཀྱིས་ཕན་ཚུན་ལ་བཙན་དབང་བཀོལ་བ་དང་དམར་གསོད་བྱེད་པ། ཁྲིམས་
མེད་ལུགས་འགལ་གྱི་བྱ་བ་བྱེད་པ་བཅས་ལ་འཕྱ་སྨོད་དང་། རང་དབང་དང་
ཁྲིམས་ཡོད། བྱམས་སེམས་དང་སྙིང་རྗེ། བདེ་སྐྱིད་ཀྱི་འཚོ་བ་བཅས་ལ་རེ་སྨོན་
བྱེད་པ་མ་ཟད། སྤྱི་ཚོགས་རྙིང་པའི་སྐབས་ཀྱི་བྱང་འབྲོག་གི་མིའི་བསམ་སྤྱོད་
དག་མངོན་པར་མཚོན་ཡོད་པས་སྐབས་དེའི་སྤྱི་ཚོགས་ལ་ཆ་རྒྱུས་ཡོད་པའི་མི་་་
རྣམས་དང་སྤྱི་ཚོགས་ཞིབ་འཇུག་པ་རྣམས་ཀྱི་ཐུགས་ལ་འབབ་པའི་གསར་རྩོམ་
ཡག་ཤོས་ཤིག་རེད། །
གཞན་ཡང་རྗོད་བྱེད་ཚིག་གི་ཆ་ནས། «ཐག་རིང་གི་སྦྲ་ནག་»གིས་དེང་
རབས་ཀློག་པ་པོའི་བློ་དང་འཚམ་པའི་རྩོམ་ཐབས་ཤིག་ངེད་ཚོའི་བགོ་སྐལ་དུ་་་
གནང་བར་མ་ཟད་ཡུལ་སྐད་ཀྱིས་བཅིངས་མེད་པས་དེང་རབས་བོད་ཀྱི་རྩོམ་་་་
རིག་གསར་རྩོམ་ལ་སྐུལ་ལྕག་ཐེབས་ཤིང༌། ལོ་རྒྱུས་སྟེང་གི་རང་གཞན་ཐུན་མོང་
བའི་ཕུལ་བྱུང་བརྩམས་ཆོས་དང་གཉིས་སུ་མེད་པའི་སྤྱི་ཚོགས་ཀྱི་ཕན་འབྲས་་་་
ཐོན་ཡོད།
བརྩམས་སྒྲུང་གི་ཐུན་མོང་མ་ཡིན་པའི་ཁྱད་ཆོས་ཀྱི་དབང་གིས་རྒྱུན་པར་
ཡུལ་སྐད་དང་ལུང་སྐད་བཀོལ་ཏེ་ཚད་ལྡན་མིན་པའི་ཚིག་སྦྱོར་འབྱུང་མོད།
འོན་ཀྱང་«ཐག་རིང་གི་སྦྲ་ནག་》གི་སྐད་ཆ་ཕལ་ཆེ་བ་མདོ་དབུས་ཁམས་་་་་་་
- 113 -



སྐུ་
་
གསུམ་ཡོངས་ཀྱིས་གོ་ཞིང་། ། གཞས་ཚིག་སོགས་འགའ་ཞིག་ལ་དབུས་སྐད་
སོགས་འདྲེས་ཡོད་ཀྱང་གཞན་གྱིས་མི་གོ་བ་མེད་ལ་སྙན་ཆ་དོད་པ་དང་། ས་
གནས་ཀྱི་ཁྱད་ཆོས་འབུར་དུ་ཐོན་པའི་ཁྲམ་གླུ་དང་དམངས་གཞས་ཁག་ནི་་་་་་
ཚིག་དོན་གྱི་རྒྱན་སྣ་ཚོགས་ཀྱིས་ཕྱུག་ཅིང་དགའ་སྐྱོ་ཆགས་སྡང་གི་ཉམས་ཐོན་་་
པས། མཁས་རྨོངས་བར་གསུམ་གྱིས་རང་རང་དང་འཚམས་པའི་བྲོ་བ་མྱོང་རྒྱུ་
ཡོད། དཔེར་ན། བརྩམས་ཆོས་ཀྱི་ནང་དུ། “ བུ་ཁྲམ་པ་ང་ལ་མགོ་སྦྲ་མེད། །
དགུང་ཨ་སྔོན་ཁྲམ་པའི་མགོ་སྦྲ་རེད། །བུ་ཁྲམ་པ་ང་ལ་འདུག་གདན་མེད། །ས་
དོག་མོ་ཁྲམ་པའི་འདུག་གདན་རེད། །བུ་ཁྲམ་པ་ང་ལ་དཔུང་རོགས་མེད། །བོའུ་
ཁྲ་རིང་ཁྲམ་པའི་དཔུང་རོགས་རེད། །བུ་ཁྲམ་པ་ང་ལ་གློ་རྟ་མེད། །རྐྱང་གྲྭ་མ་
ཁྲམ་པའི་འགྲོ་རོགས་རེད་” ཅེས་པ་དང༌། སྔོན་ཆད་བྱང་ཐང་དུ་ཁྲམ་པ་མང་
པོ་ཡོད་ལ་ཁྲམ་གླུ་ནི་བྱང་འབྲོག་ཁུལ་དུ་ས་ཁྱབ་རྡོ་ཁྱབ་ཏུ་གྱུར་འདུག ཁྲམ་
པའི་ཁྲོད་དུ་འགའ་ཞིག་ནི་འགོ་དཔོན་བཙན་པོའི་བཀའ་ཁྲིམས་སྲུང་བར་མ་་་
འདོད་པ་དང་། ལ་ལ་ནི་འཚོ་བ་དབུལ་བས་ཇག་ཏུ་གྱུར་པ་དང་ཡང་ཁ་ཤས་ནི་
གདོད་མ་ནས་ཆགས་པའི་འབྲོག་པའི་བསྐོར་བསྐྱོད་ཀྱི་འཚོ་བ་དང་རི་དྭགས་་་་
རྔོན་པའི་ཁྲོམ་ལ་ཞུགས་ཏེ་དཔའ་རྟགས་སྟོན་པ་སོགས་འབྱུང་ཁུངས་འདྲ་མིན་
སྣ་ཚོགས་ཡོད་ཀྱང་། ཁྲམ་པ་ནི་འབྲོག་མོ་རྣམས་ཀྱི་ལྐོག་ཏུ་སེམས་པ་འཆོར་ས་
དང་འབྲོག་གཞོན་རྣམས་ཀྱི་ལད་མོ་བྱེད་ཡུལ་དུ་གྱུར་པས། མཐའ་གཅིག་ཏུ་
ཁྲམ་པ་ཞེས་ནག་ཆེན་དང་མི་ངན་ལ་བརྩི་བའི་སྲོལ་ནི་མེད།
མདོར་ན། «ཐག་རིང་གི་སྦྲ་ནག་»ཅེས་པའི་སྒྲུང་རིང་འདིའི་ནང་དུ་བྱང་
འབྲོག་གི་དམངས་སྲོལ་དང་དམངས་གཞས་མང་པོ་བཀོད་ཡོད་པ་དང་།
དམངས་སྲོལ་དང་དམངས་གཞས་དེ་དག་ལ་ཁོར་ཡུག་གངས་རིས་བསྐོར་ཞིང་
ཁྱོན་ཡངས་པའི་རྩྭ་ཐང་དུ་འཚོ་བ་སྐྱེལ་ཞིང་ཕྱི་རོལ་ཡུལ་དང་འབྲེལ་འདྲིས་་་་
དཀོན་པའི་ཡུལ་དུས་ལས་གྲུབ་པའི་ཁྱད་ཆོས་འབུར་དུ་ཐོན་འདུག
- 114 -



དཔྱད་གཞིའི་ཡིག་ཆ།
(3) འཇམ་དཔལ་རྒྱ་མཚོའི་《སྐལ་བཟང་མེ་ཏོག་》ཞེས་པ་མི་རིགས་དཔེ་སྐྲུན་་་་་
ཁང་གིས་༡༩༨༢ ལོར་དཔེ་སྐྲུན་བྱས་པ་ལས་གསལ།
2 «སི་ཏ་ལིན་གྱི་གསུང་རྩོམ་གཅེས་བཏུས་》ཞེས་པ་མི་རིགས་དཔེ་སྐྲུན་ཁང་གིས་་་
༡༩༧༦ལོར་དཔེ་སྐྲུན་བྱས་པ་ལས་གསལ།
4 གླང་མདུན་དཔལ་འབྱོར་གྱིས་ཕྲན་ལ་བསྐུར་བའི་རང་ཉིད་ཀྱི་ལོ་རྒྱུས་མདོར་་་་་་་
བསྡུས་ལས།
(5)6 བཀྲ་ཤིས་དཔལ་ལྡན་གྱི་«བདག་དང་བདག་གི་ལས་སྐལ་དམན་པའི་མི་སྣ་་་་
དང་སྐད་ཡིག་》ཞེས་པ་༡༩༩༨ ལོའི་ཟླ་༥ པའི་ཚེས་༡༦ཉིན་གྱི་«མཚོ་སྔོན་བོད་ཡིག་་་་་་་
གསར་འགྱུར་》སྟེང་གསལ།
བཀྲ་ཤིས་དཔལ་ལྡན་གྱི་«ཕྱི་ཉིན་གྱི་གནམ་གཤིས་དེ་རིང་ལས་ཡག་པ་ཡོང་་་་་་
ངེས་》ཞེས་པ༡༩༩༡ ལོར་སི་ཁྲོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པ་ལས་་་་
གསལ།
8 བདུད་ལྷ་རྒྱལ་གྱི་«བོད་ཀྱི་རྩོམ་རིག་གསར་པའི་བརྩམས་ཆོས་བདམས་བཀོད་་་་
དང་དེ་དག་གི་བཤད་པ་》ཞེས་པ་ཀན་སུའུ་མི་རིགས་དཔེ་སྐྲུན་ཁང་གིས་༡༩༩༨ ལོར་་་་་་་
དཔེ་སྐྲུན་བྱས་པ་ལས་གསལ། །
© ནག་པོ་སྐལ་བཟང་གི་《ཀླུ་འབུམ་མི་རྒོད་》ཅེས་པ་སི་ཁྲོན་མི་རིགས་དཔེ་སྐྲུན་་་་
ཁང་གིས་༡༩༩༧ལོར་དཔེ་སྐྲུན་བྱས་པ་ལས་གསལ།
འ© ནོར་བུ་བཀྲ་ཤིས་ཀྱི་( «ཆུ་»ཞེས་པའི་བརྩམས་སྒྲུང་བཀླགས་པའི་མྱོང་ཚོར་ཕྲན་
བུ་)ཞེས་པ་༢༠༠༣ ལོའི་ཟླ་༨ པའི་ཚེས་༣༠ ཉིན་གྱི་《མཚོ་སྔོན་བོད་ཡིག་གསར་འགྱུར་»
སྟེང་གསལ།
– 115



ལེའུ་གཉིས་པ། བོད་ཀྱི་དེང་རབས་སྙན་ངག
ས་བཅད་དང་པོ། སྤྱི་བཤད།
རིག་གནས་དར་སྔ་བའི་མི་རིགས་ཤིག་ལ་མཚོན་ན། སྙན་ངག་ནི་མི་
རིགས་དེའི་བློ་གྲོས་རིགས་ཤིག་གི་མཚོན་བྱེད་ཡིན་ལ། བློ་གྲོས་དེ་ལས་འཕྲོས་
པའི་འོད་ཟེར་གྱིས་མི་རིགས་དེའི་ཕྱི་རབས་པར་ལམ་སྟོན་དང་། འཛམ་གླིང་མི་
རིགས་གཞན་དག་ལའང་བླ་ན་མེད་པའི་ཡིད་ཟས་རིགས་ཤིག་བསྐྲུན་པ་ཡིན་་་་
ཞེས་བཤད་ཆོག ཕྱོགས་གཞན་ཞིག་ནས་བཤད་ན། སྙན་ངག་བྱུང་བ་ནི་མི་
རིགས་དེའི་བསམ་བློའི་གསར་གཏོད་ཅིག་དང་། མི་རིགས་དེའི་ཤེས་རིག་
འཕེལ་རྒྱས་ཀྱི་གོམ་སྟབས་ཆེན་པོ་ཞིག་ཀྱང་ཡིན། བོད་མི་རིགས་ལ་དུས་ཡུན་
རིང་པོའི་ལོ་རྒྱུས་དང་ངོ་མཚར་བའི་རིག་གནས་ཕུན་སུམ་ཚོགས་པ་ཞིག་ཡོད་་་
དེ། སྙན་ངག་མཁན་པོའི་སྨྱུག་རྩེ་ལས་ཐོན་པའི་བརྩམས་ཆོས་ཕུལ་དུ་བྱུང་བ་
དང་དམངས་ཁྲོད་རྩོམ་རིག་གྲགས་ཅན་གང་ཡིན་ཡང་དེ་ནི་རང་རྒྱལ་ལམ་་་་་་
འཛམ་གླིང་རྩོམ་རིག་སྤྱིའི་སྐྱེད་ཚལ་དབུས་ཀྱི་བོད་ཀྱི་མདངས་རིས་མཚོན་པའི་
མེ་ཏོག་ངོ་མཚར་བ་ཞིག་རེད། །
དུས་རབས་གསར་པས་ལོ་རྒྱུས་གསར་པ་བསྐྲུན་ཅིང༌། རྩོམ་རིག་གསར་པ་
སྐྱེད་པ་ཆོས་ཉིད་དུ་གྲུབ་ཡོད་པ་ལྟར་ཚང་འཛོམས་གྲོས་ཚོགས་ཐེངས་གསུམ་་་
པའི་རྗེས་སུ་བོད་ཀྱི་དེང་རབས་རྩོམ་རིག་ལ་སླར་ཡང་སྐྱེས་སྟོབས་ཀྱི་དཔལ་་་་་
ཐོབ་པའི་དགེ་མཚན་ཉམས་དགའ་བ་ཞིག་ཤར། དེ་ཡི་མཚོན་རྟགས་གཙོ་བོ་ནི་
དེ་སྔ་སྙན་གྲགས་མེད་པའི་རང་རིགས་ན་གཞོན་སྙན་ངག་པ་སྐོར་ཞིག་ཆར་་་་་
རྗེས་ཀྱི་མྱུ་གུ་བཞིན་འཚར་ལོངས་བྱུང་བ་དང༌། དེ་དག་གིས་རང་གི་སྐད་དང་
1
，
- 116 -



ཡི་གེ་ལ་བརྟེན་ནས་གསོན་ཉམས་ལྡན་པའི་ངང་སྙན་ངག་གི་ལམ་ནས་དངོས་་་
ཡོད་འཚོ་བ་མཚོན་པའི་གསར་རྩོམ་གྱི་ལམ་ཞིག་བཏོད་པ་མ་ཟད། ད་དུང་རང་
ཉིད་ཀྱི་གསར་རྩོམ་ལག་ལེན་དངོས་ལས་མི་རིགས་རང་ཉིད་ཀྱི་སྐད་དང་ཡི་གེ་
ལ་བརྟེན་ནས་གསར་རྩོམ་བྱེད་རྒྱུ་དེ་ནི་བོད་ཀྱི་རྩོམ་རིག་མི་ཉམས་གོང་དུ་སྤེལ་
བའི་ཐབས་ལམ་ཉག་གཅིག་ཡིན་པ་ར་སྤྲོད་བྱས། སྙན་ངག་པ་དེ་དག་གིས་དུས་
རབས་གསར་པའི་བོད་མི་དམངས་ཀྱི་འཚོ་བ་གསར་པ་དང་བསམ་བློ་གསར་་་་་
པ། རྣམ་པར་དག་ཅིང་དྲག་ཏུ་འཕྱོ་བའི་བརྩེ་དུང་། མི་རིགས་ཀྱི་དུས་རབས་ཀྱི་
སྙིང་སྟོབས་དང་རེ་སྙེག སྤྱི་ཚོགས་རིང་ལུགས་ལ་བསྟོད་བསྔགས། བཅོས་བསྒྱུར་
དང་ཕྱི་ཕྱོགས་སུ་སྒོ་འབྱེད་པའི་ལམ་ཕྱོགས་རྒྱུན་འཁྱོངས། དེ་མིན་མི་རིགས་ཀྱི་
གོམས་སྲོལ་བཟང་པོ་དང་ཆོས་ལུགས་སྲིད་ཇུས་ལ་སོགས་པར་རྗེས་སུ་ཡི་རང་་་
བྱེད་པའི་དེང་དུས་ཀྱི་སྙན་ངག་ཕུལ་དུ་བྱུང་བ་མི་ཉུང་བ་ཞིག་བརྩམས་ཤིང་།
དེ་དག་ལས་དེང་དུས་བོད་རིགས་མི་དམངས་ཀྱི་བསམ་པའི་བརྩེ་དུང་དང་། སྤྱི་
ཚོགས་དང་འཚོ་བ་གསར་པའི་འཚོལ་སྙེག མ་འོངས་པར་བཅངས་པའི་ཕུགས་
བསམ་བཅས་གསལ་པོར་མཚོན་ཡོད་པས་ཀློག་པ་པོ་རྣམས་ཀྱིས་དང་ལེན་དང་
དགའ་བསུ་བྱེད་བཞིན་ཡོད།
དང་པོ། བོད་ཀྱི་དེང་རབས་སྙན་ངག་གི་བྱུང་འཕེལ།
བོད་ཀྱི་དེང་རབས་སྙན་ངག་གི་བྱུང་འཕེལ་བརྗོད་པ་ལ་དུས་རབས་དང་་
སྤྱི་ཚོགས་ཀྱི་འཕེལ་རྒྱས་དང་འགྱུར་ལྡོག་ནི་ཧ་ཅང་གལ་ཆེ་སྟེ། རང་རྒྱལ་ལ་
མཚོན་ན་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་་་་་་་
ཐེངས་གསུམ་པའི་རྗེས་སུ། བསམ་བློ་བཅིངས་འགྲོལ་དང་ཕྱི་ཕྱོགས་ལ་སྒོ་
འབྱེད་ཀྱི་སྲིད་ཇུས་ལག་བསྟར་བྱས་པས། དམངས་ཡོངས་ཀྱི་བསམ་བློ་དེ་
གོམས་སྲོལ་རྙིང་པ་དང་“ གཡོན” ཐལ་ཆེ་བའི་སྒྲོག་ལས་ཐར་ཏེ། བསམ་པའི་
བློ་སྒོ་སྔར་ལས་ཧུར་པོར་སོང་ཞིང་། མིག་གིས་འཛམ་གླིང་ལ་ལྟ་བ་དང་། སྔོན་
- 117 -



ཐོན་ལ་ལྟ་བ། འབྱུང་འགྱུར་ལ་ལྟ་བའི་འདུ་ཤེས་མངོན་པར་འཕེལ་ཏེ་རྒྱལ་
ཡོངས་ཀྱི་སྲིད་འབྱོར་རིག་གསུམ་གཙོ་བྱས་པའི་ལས་རིགས་སོ་སོར་དཔྱིད་ཀྱི་་་་
དཔལ་ཡོན་ལྟ་བུའི་དགེ་མཚན་གསར་པ་ཞིག་ཤར་བ་དང་། དུས་མཚུངས་སུ་
རང་རེའི་བོད་ལ་མཚོན་ནའང་རྒྱལ་ཡོངས་ཀྱི་གནས་ཚུལ་ཇི་བཞིན་བསམ་བློ་་་་
བཅིངས་འགྲོལ་དང་སྔོན་ཐོན་ལ་རྗེས་སྙེག་བྱེད་པའི་མི་རིགས་དོ་ཁུར་གྱི་་་་་་་
བསམ་བློ་ཚད་མི་འདྲ་བའི་ངང་མཐོར་འདེགས་བྱུང་། རྒྱུ་རྐྱེན་དེ་ལྟ་བུ་ཞིག་ལ་
བརྟེན་ནས་སྲོལ་རྒྱུན་རིག་གནས་མཐའ་དག་དང་འདུ་ཤེས་གསར་པའི་བར་ལ་
འགལ་བ་དང་ཕོག་ཐུག་བྱུང་བ། སོམ་ཉི་འཆང་བ། ཡི་མུག་ཅིང་བློ་ཕམ་པ།
འཚོལ་ཞིབ་བྱེད་པ་སོགས་ཀྱི་དུས་སྐབས་ཤིག་བྱུང་བ་རེད། །
བོད་ཀྱི་དེང་རབས་སྙན་ངག་ཀྱང་འདི་ལྟ་བུའི་ལོ་རྒྱུས་དང་ཆབ་སྲིད་ཀྱི་་་་
རྒྱབ་ལྗོངས་འོག་བྱུང་བ་མ་ཟད། དེང་རབས་སྙན་ངག་པའི་བསམ་བློའི་བརྩེ་
དུང་མཚོན་སྟངས་ཐད་ཐུན་མིན་གྱི་ཁྱད་ཆོས་མངོན་པ་ནི་རྩོམ་པ་པོ་སོ་སོའི་་་་་
སེམས་ཁམས་ལ་རག་ལས་ཏེ། “ སྙན་ངག་བྱ་བ་འདི་སྙན་ངག་མཁན་པོའི་
སེམས་གཏིང་ནས་ཐོན་པའི་ཉིང་བཅུད་ཡིན་པ་ལས། རང་དགར་བྱུང་བའི་
མཆིལ་ཟེགས་ཡིན་མི་སྲིད།” ཅེས་པ་ལྟར། “ སྙན་ངག་ནི་རྩོམ་རིག་གི་ནང་
ཚན་ཞིག་ཡིན། རྩོམ་རིག་ཏུ་གྱུར་ཚད་སེམས་ཀྱི་རྩོལ་བ་ལ་བརྟེན་ནས་བྱུང་།
གནའ་རབས་ཀྱི་དགའ་སྣང་དང་སྡུག་སྣང་གི་སེམས་ཁམས་ཀྱིས་དེང་རབས་ཀྱི་
དགའ་སྣང་དང་སྡུག་སྣང་གི་སེམས་ཁམས་ཀྱི་ཚབ་བྱེད་མི་ཐུབ། དེང་རབས་
པའི་སེམས་ཁམས་སུ་དེང་རབས་ཀྱི་དགའ་སྣང་དང་སྡུག་སྣང་གི་གནས་སྟངས་
སྣ་ཚོགས་ཀྱིས་ཁེངས་ཡོད། དེ་ལ་དེའི་སེམས་ཁམས་ཀྱི་ཁྱད་ཆོས་ཡོད་དོ། །”2
དེས་ན་ང་ཚོས་བརྗོད་པའི་དེང་རབས་སྙན་ངག་ཐོན་པའི་སེམས་ཁམས་ནི་དང་་་་
ལྟའི་གནས་སྟངས་ཀྱིས་ཐག་བཅད་པ་ཞིག་ཡིན།
ཕྱི་ཕྱོགས་སུ་སྒོ་ཕྱེ་བ་དང་བསྟུན་ནས་བོད་རིགས་སྤྱི་ཚོགས་སུའང་མི་ཆོས་
ཀུན་སྤྱོད་དང་། མཛེས་དཔྱོད་ལྟ་བ། ཆོས་ལུགས་འདུ་ཤེས་སོགས་སྲོལ་རྒྱུན་གྱི་
– 118 -



རིན་ཐང་འདུ་ཤེས་ཐམས་ཅད་དང་ཡོངས་སུ་འགལ་བའི་ཚུལ་དུ་མངོན་བྱུང་་་
བ་དང༌། ན་གཞོན་རྩོམ་པ་པོ་མང་པོ་ཞིག་སྣང་ཚུལ་དེ་ལས་བློ་ཕམ་སྐྱེས་ཤིང་
ཁོང་ཁྲོ་ལངས་པ་དང་། ཁོ་ཚོས་“ མི་རིགས་ཀྱི་ལ་རྒྱུ་དང་མི་དམངས་ཀྱི་བརྩེ་
དུང་སྙན་པའི་དབྱངས་སུ་གྱེར་བའི་ལས་ནི་སྙན་ངག་པའི་སྙིང་རྩའི་ནུས་པ་་་་་
ཡིན་ལ། སྐུལ་སློང་བྱེད་ཡུལ་དུས་རབས་ཧྲིལ་པོའི་བསམ་བློ་ཡིན།” ཞེས་སྙམ་
པར་མ་ཟད། “ སྙན་ངག་ནི་ལས་སྐལ་ཚོར་སྣང་བྱུང་བའི་བདེན་རྟགས་གསར་
པ་ཞིག་དང་། བདེན་རྟགས་གསར་པ་དེ་ཉིད་རྟོགས་པའི་དམ་ཚིག་ཀྱང་ཡིན།”ི
ཞེས་པ་ལུས་སེམས་ཟུང་གིས་ཉམས་སུ་ལེན་ཞིང་། “རྙིང་ཞེན་བག་འཁུམས་ལ་
ངོ་རྒོལ་གྱིས” ། “ ད་ལྟ་འབད་འབུངས་ཧུར་བརྩོན་དགོས” ། “ མི་རིགས་ལ་རྒྱ་
མ་ཤོར་ཅིག་” སོགས་ཡིད་ལ་བརྣག་པའི་ཚོར་འདུ་སྣ་ཚོགས་མདངས་མ་ཉམས་
ཤིང་དྲི་མ་ཡལ་བར་ཐད་ཀར་བརྗོད། རྩོམ་པ་པོའམ་སྙན་ངག་མཁན་ལ་ཐུན་
མོང་མ་ཡིན་པའི་སྡུག་བསྔལ་ཞིག་ཡོད་དེ། དེ་ནི་རང་གི་སེམས་ཁམས་མཚོན་
བྱེད་ཀྱི་སྨྱུ་གུ་དེས་རང་གི་སེམས་ཁོང་གི་ཁོང་ཁྲོའི་མེ་ལྕེ་མར་མནན་ནས་ངོ་ལ་་་
རྫུ་བག་གི་འཛུམ་གཉེར་ཞིག་བསྡུས་ཏེ། ལྐོག་ཟ་བྱེད་མཁན་དང་དབང་ཤེད་
འཚོང་མཁན། མགོ་སྐོར་གཏོང་མཁན། ཁྲིམས་མེད་ལུགས་མེད་པ་དག་ལ་
བསྟོད་གླུ་བླངས་ཏེ་ཟུར་ཟ་དང་མཚང་འབྱིན་མ་བྱས་ན་སྤྱི་ཚོགས་ཀྱིས་དང་་་་
ལེན་མི་བྱེད་པ་དེ་ཡིན། ངན་པ་ཁྲིམས་ལ་སྦྱོར་མི་ཐུབ་ཀྱང་དམོད་ཚིག་དང་
མཚང་འབྱིན་གྱིས་སེམས་ཁོང་གི་སྡུག་བསྔལ་འདོན་ཐུབ་པ་དེ་ཡང་འུ་ཐུག་གི་་་
བདེ་སྐྱིད་ཅིག་ཡིན། བོད་ཀྱི་ན་གཞོན་རྩོམ་པ་པོ་རྣམས་ལ་མཚོན་ན། དུས་
སྐབས་འདིའི་སེམས་ཁོང་གི་སྡུག་བསྔལ་ནི་ཕལ་ཆེར་བོད་ཀྱི་ལོ་རྒྱུས་སྟེང་སྙན་་་
ངག་མཁན་རྣམས་ཀྱིས་ཐེངས་དང་པོར་མྱོང་ཞིང་བརྒྱུད་པའི་བསམ་པའི་་་་་་་
འཐབ་རྩོད་ཛ་དྲག་ཆེ་བ་ཞིག་ཡིན་རྒྱུ་རེད་སྙམ།
དེ་ལྟར་སྙན་ངག་ནི་རྩོམ་མཁན་གྱི་སེམས་ཁམས་ལ་རག་ལས་པར་ཐེ་ཚོམ་
སྐྱེ་མི་དགོས་པའི་སྒྲུབ་བྱེད་དུ་ད་དུང་«སྙན་ངག་གི་བླ་སྲོག་བཤད་པ་》ལས(5)
- 119 -



“ སྙན་ངག་ནི་མིའི་རིགས་ཀྱི་སེམས་གཏིང་ནས་ཐོན་པའི་གདངས་དབྱངས་་་་་
ཡིན་ཏེ། མ་ཡིས་བྱིས་པར་ནུ་ཞོ་བསྣུན་པའི་དུས། སྤྲོ་སེམས་དབང་མེད་འཁོལ་
བའི་སྙན་གླུ་ལེན། བྱིས་པ་བདེ་མོར་གཉིད་དུ་ཡུར་བའི་ཚེ། རེ་ལྟོས་ངག་གླུ་སྙན་
མོས་ཡིད་སེམས་གསོ། ཡར་ལ་བདུད་རྩི་ཉིང་ཁུ་འདྲེན་པའི་དུས། ཚེ་རིང་བདེ་
སྐྱིད་ཡོང་བའི་སྨོན་གླུ་ལེན། གཉེན་གྲོགས་རྒྱང་རིང་བགྲོད་པའི་སྐྱེལ་མ་ལ།
དཔའ་སྙིང་འཛུམ་དྲུག་རྒྱས་པའི་ངར་གླུ་ལེན། སོ་ནམ་ཞིང་ལས་གཉེར་བར་
སྐུལ་བ་ལ། དུང་བརྡ་དྭངས་མོས་ཡིད་སེམས་སྐུལ་བར་བྱེད། དགའ་སྟོན་སྦྲེང་
བའི་རྩེ་དགའི་བཞད་སྒྲ་ཡང་། བདེ་སྐྱིད་འཚོ་བ་མཚོན་པའི་སྙན་ངག་ཡིན།
ཁྲོས་འཁྲུགས་རྔམ་པའི་གད་རྒྱངས་སྒྲོག་པའི་ཚེ། ཁམས་གསུམ་ཟིལ་གྱིས་གནོན་
པའི་སྙན་ངག་འབྱུང་། དགའ་བདེ་སྙིང་ནས་འགོག་མེད་འཕྱོ་བའི་དུས། འཇམ་
མཉེན་ཡན་ལག་གར་ལ་ངང་གིས་རོལ། སྐྱོ་ཤས་བསམ་པ་དབང་མེད་སྐྱེ་བའི་
དུས། གདུང་སེམས་མིག་ཆུ་དུ་འབོད་ངག་ལས་འབྱུང་། སྤྲོ་སེམས་མཚོ་མོ་རབ་
ཏུ་འཁོལ་བའི་དུས། དགའ་བའི་རྣམ་འགྱུར་ལུས་ཀྱི་དགྱེ་སྒྱུར་འབྱུང་།
སྙན་ངག་ནི། མིའི་རིགས་ཀྱི་སེམས་གཏིང་ནས་ཐོན་པའི་གདངས་་་་་་
དབྱངས་ཤིག་མ་ཡིན་ནམ།” ཞེས་པ་དག་ལས་རྟོགས་པར་བྱའོ། །
བོད་ཀྱི་དེང་རབས་སྙན་ངག་ནི་མཁས་དབང་དོར་ཞི་ལགས་དང་སྙན་་་་་
ངག་པ་དོན་གྲུབ་རྒྱལ་སོགས་ཀྱིས་མཛད་པའི་«དཔྱིད་ཀྱི་བདག་མོ་ལྷ་ལས་་་་
བབས་པ་》དང་《ལང་ཚོའི་རྦབ་ཆུ་》སོགས་ཀྱིས་མཚོན་པར་བྱེད་ཅིང༌། སྙན་
རྩོམ་དེ་དག་«སྦྲང་ཆར་》སོགས་དུས་དེབ་སྟེང་ཐོག་མར་སྤེལ་བ་ནས་ད་བར་་་
ལོ་ངོ་སུམ་ཅུར་ཉེ་བ་ཙམ་ལས་སོང་མེད་ནའང་དུས་ཡུན་ཐུང་ཐུང་འདི་ནི་ཐུན་
མོང་མ་ཡིན་པའི་འཚོལ་ཞིབ་ཀྱི་དུས་ཡུན་ཞིག་དང་དཀའ་ཁག་ལྡན་པའི་དུས་་་
ཡུན་ཞིག་ཡིན་ལ། དུས་ཡུན་ཐུང་ཐུང་གི་འཕེལ་རྒྱས་གོ་རིམ་ཁྲོད། བོད་རིགས་
ཤེས་ལྡན་མི་སྣ་རྣམས་ཀྱི་ལྷག་བསམ་རྣམ་དག་ངང་སྐྱེད་སྲིང་འོག དེང་རབས་
སྙན་ངག་འདི་གསར་སྐྱེས་ཀྱི་མྱུ་གུ་ཇི་བཞིན་ལང་ཚོའི་རང་སྟོབས་འབར་བ་་་་་
– 120



དང་བློ་སྤོབས་མཁའ་ལ་བསྙེགས་ནས་རང་གི་འཚོ་གནས་དང་གོ་གནས། ཐོབ་
ཐང་སོགས་བདེན་དཔང་གསལ་པོ་བྱས་ཡོད་དེ། “ སྙན་ངག་ནི་ནོར་འཛིན་
དགའ་མའི་བཅུད་མངར་ལས་བྱུང་བའི་དྲི་ལྡན་མེ་ཏོག་ཅིག་དང་། གངས་
དཀར་ཆབ་རོམ་ལས་ཐོན་པའི་བདུད་རྩི་བསིལ་མ་ཞིག སའི་གོ་ལའི་ཁོངས་
ནས་ཐོན་པའི་མེ་ཕུང་ཞིག་དང་། འོད་འབར་ཉི་གཞོན་སྒེག་མོའི་ཟེར་མ་ཞིག་
བཅས་ཡིན་པར་མ་ཟད། བརྩེ་དུང་གི་སྲས་མཆོག་དང་། བརྩེ་དུང་ལ་ཕུལ་བའི་
ནུ་ཞོའང་ཡིན།”% ཞེས་སྙན་ངག་གསར་པའི་བརྩམས་ཆོས་ཁག་ལ་དགའ་བསུ་
ཆེན་པོ་ཐོབ་པ་དང་། སྙན་ངག་ལ་དུངས་ཤིང་ཞེན་པའི་རྩོམ་པ་པོ་དག་གིས་མི་
རང་ཉིད་ཀྱི་ཐོབ་ཤོར་གླེང་བ་དང་། གཅམ་བུའི་ཚིག་གི་བསྟོད་པ། སྡར་མའི་མྱ་
ངན་གྱི་མིག་ཆུ་འདོན་པའི་རྩོམ་སྲོལ་ངན་པའི་ཞྭ་མོ་རྨ་ཀློང་རིང་མོའི་གཞུང་ལ་
བསྐྱུར་ནས། མི་རིགས་ཀྱི་ལས་སྐལ་དང་དུས་རབས་ཀྱི་འོས་འགན། མི་རབས་
གཅིག་གི་ལས་དབང་རང་གི་ཕྲག་ལ་བླངས་ནས་བརྗོད་པས་བསམ་བློ་རྒྱ་ཆེ་བ་་
དང་ཡར་ཐོན་གྱི་རང་བཞིན་བླ་ན་མཐོ་བ་མཚོན་ཞིང་། དུས་རབས་གསར་པའི་
ཤེས་ལྡན་རྣམས་ལ་འབོད་སྐུལ་དང་སྐུལ་ལྕག་གི་ནུས་པ་ཚད་མེད་ཐོན་ཡོད།
གཉིས་པ། ཚིགས་བཅད་སྙན་ངག་དང་རང་མོས་སྙན་ངག
བོད་ཀྱི་རྩོམ་རིག་ལས་སྙན་ངག་གི་ལུས་གང་ལ་མཚོན་ནའང་རང་སྟེང་་་་
ནས་ཆ་ཚང་དང་ལེགས་འགྲུབ་ཀྱི་ཕྱོགས་སུ་འཕེལ་དགོས་པ་མ་ཟད། དེའི་ནུས་
སྟོབས་དང་སྲོག་ཟུངས་གནས་ཆེད་ངེས་པར་འཕེལ་འགྱུར་བྱུང་དགོས་པ་ཞིག་་
ཡིན། ང་ཚོའི་མཐའ་འཁོར་དུ་མི་སྐོར་ཞིག་གིས་ནམ་ཡང་སྙན་ངག་གི་རྩོམ་
སྟངས་གསར་པ་ལ་རྒྱབ་སྐྱོར་བྱེད་པ་དང་། དེ་དང་ལྡོག་ཕྱོགས་སུ་ལངས་པ་
སྐོར་ཞིག་གིས་ནམ་ཡང་སྲོལ་རྒྱུན་གྱི་རྩོམ་སྟངས་རྒྱུན་འཛིན་བྱེད་བཞིན་ཡོད།
ཡིན་ནའང་གཞོན་སྐྱེས་སྙན་ངག་པ་མང་པོ་ཞིག་གི་ཁྲོད་དུ་སྙན་ངག་གི་ཚོར་བ་
རྣོན་པོ་ཅན་ཞིག་ཡིན་ན་རང་མོས་སྙན་ངག་འབྲི་ངེས་ཅན་ཡིན་པར་འདོད་་་་་
- 121 —



པའི་བསམ་བློ་དབྱར་གྱི་མཚོ་མོ་བཞིན་འཕེལ་བཞིན་ཡོད་པས། བློ་ཡུལ་ལས་
འགོངས་པ་ཞིག་ལ་རྩོམ་རྒྱུན་རིང་ཞིང་སྙན་རྩོམ་གྱི་གྲལ་འགོར་སྡོད་པའི་་་་་་་
«སྙན་ངག་མེ་ལོང་»གི་རིང་ལུགས་འདི་ལ། ད་ལྟ་དར་ཡུན་ཐུང་ཞིང་རྩོམ་རྒྱུན་
གྱི་རྨང་གཞི་ཞན་པའི་རང་མོས་སྙན་ངག་འདིས་འགྲན་འཛུགས་ཀྱིན་ཡོད་པ་་་་
རེད།
སྲོལ་རྒྱུན་གྱི་རྩོམ་ཐབས་གཙོ་བོ་ཚིགས་སུ་བཅད་པའི་སྙན་ངག་ནི་གནའ་་
བོའི་དུས་དང་ཐ་ན་གདོད་མའི་དུས་ཀྱི་ངག་གི་སྒྱུ་རྩལ་ཞིག་སྟེ། དེ་ནི་རིག་
གནས་ཐམས་ཅད་ཀྱི་ནང་དུ་རྩོམ་རིག་འགོ་ཚུགས་པའི་མཚོན་བྱེད་ཅིག་ཡིན།
ཨ་མེའི་རི་ཁའི་རྩོམ་ལུས་སྨྲ་བ་རྗེ་ན་རྗེ་ཡའི་( DanaGioa) 《རྩོམ་ལུས་རིང་་་་་་
ལུགས་གསར་པའི་སྐོར་གླེང་བ་»ཞེས་པའི་ནང་དུ། ཚིགས་བཅད་ནི་ང་ཚོའི་
དེང་རབས་ཀྱི་གནས་སྐབས་ཏེ། སྣང་ཚུལ་གྱི་དབྱེ་བ་ཤིན་ཏུ་ཕྲ་བའི་དུས་ལས་
ལྡོག་སྟེ། སྙན་ངག་དང་ཆོས་ལུགས། ལོ་རྒྱུས། རོལ་དབྱངས། སྒྱུ་འཕྲུལ་བཅས་ཀྱི་
བར་ལ་ཁྱད་པར་ཆེར་མེད་པའི་དུས་ལ་གཏུགས་ཐུབ། དེ་དག་ཚང་མ་ཉིན་རྒྱུན་
གྱི་རྗོད་ངག་མ་ཡིན་པའི་མཛད་སྒོ་དང་ཆོ་གའི་རྗོད་ངག་སྟེ། དབྱངས་རྟ་ལྡན་
ལ་སྔགས་ཀྱི་བྱེད་ནུས་ཀྱང་ལྡན་པའི་ཚིགས་བཅད་དུ་གྲུབ་ཡོད། ཚིགས་བཅད་
ནི་རྩ་བའི་ཆ་ནས་ཡི་གེ་མ་དར་སྔོན་གྱི་ངག་རྩལ་ཞིག་ཡིན་ལ། ཡི་གེ་གསར་
གཏོད་མ་བྱས་སྔོན་ལ་རྗོད་ངག་བློ་ལ་འཛིན་བདེ་བར་བྱེད་པའི་ཐབས་ལམ་་་་་
ཞིག་ཡིན། སྦྱངས་སྟོབས་ཅན་གྱི་གླུ་པའམ་སྙན་ངག་མཁན་དག་གིས་སྤྱི་ཚོགས་
ཤིག་གིས་རྒྱུན་ཉར་བྱེད་འདོད་པའི་བྱུང་བ་རྣམས་དང་བསམ་བློ་རྣམས་ཏེ།
དཔེར་ན། ཚོ་བའི་ལོ་རྒྱུས་དང་སྒྱུ་འཕྲུལ་གྱི་ཆོ་ག་ལྟ་བུ་རྣམས་ཚིགས་བཅད་དུ་
བསྒྲིགས་ནས་བློ་ཡི་དྲན་པའི་སྣོད་དུ་འཇོག་པ་ཡིན། ཡི་གེ་མ་བྱུང་བའི་སྔོན་ལ།
སྙན་ངག་མཁན་དང་སྙན་ངག་གཉིས་སོ་སོར་འབྱེད་མི་ཐུབ་ཅིང༌། དེ་གཉིས་ཀ་
ཁོ་ཚོའི་རིག་གཞུང་གི་ཐུན་མོང་གི་དྲན་སྣང་གི་ཚབ་མཚོན་ཡིན། །
དེ་བས་ཚིགས་བཅད་ནི་རྣ་དབང་དང་འབྲེལ་བའི་ངག་རྩལ་ཞིག་ཡིན། དེ་
— 122 -



ལ་བཤད་མཁན་དང་ཉན་མཁན་གཉིས་དུས་གཅིག་ལ་འཛོམས་པ་དགོས་ངེས་་
ཡིན་ལ། ཕྱོགས་དེ་གཉིས་ཀ་སྙན་ངག་ཀློག་པའི་སྐབས་སྐུད་པའི་སྐྱ་ཡ་ལྟར་
གཅིག་ཏུ་འབྲེལ་ཡོད། ཐ་ན་ཉེ་རབས་ཀྱི་ཡི་གེ་རྟེན་གཞིར་གྱུར་པའི་རིག་གཞུང་
གི་ནང་དུ་ཡང་ཚིགས་བཅད་ཀྱིས་ནམ་ཡང་རྗོད་ངག་གི་སྒྲ་གདངས་དེ་ཆེས་་་་་
གལ་ཆེ་བའི་གནས་སུ་བརྩིས་ཡོད། ཚིག་ལྷུག་ནི་སྒྲ་མི་དབྱུང་བར་ཁུ་སིམ་པོས་
ཀློག་ཀྱང་རྩོམ་དེའི་ཚོར་བ་ཆ་ཚང་མྱོང་ཐུབ། སྙན་ངག་ནི་དེ་ལས་ལྡོག་སྟེ། སྙན་
རྩོམ་གང་ཞིག་གི་ཚོར་བ་མ་ཉམས་པར་མྱོང་ཆེད། ངེས་པར་སྒྲ་བྱུང་ནས་
བཀླགས་ཏེ་རྣ་བས་ཐོས་དགོས་པ་དང་། ཐ་ན་བློ་ལ་ཡང་འཛིན་དགོས་པ་ཡིན།
ཇི་སྲིད་རྣ་བས་ཉན་པ་ལ་བདེ་བ་དེ་སྲིད་དུ་ངག་ཏུ་བརྗོད་པ་ལ་ཡང་བདེ་བ་་་་
ཡིན་ནོ། །ད་ལྟའི་བར་དུ་སྙན་ངག་སྦྱོང་སྐབས་བློར་འཛིན་བདེ་བ་དང་ངག་ཏུ་
རྗོད་བདེ་བ་ནམ་ཡང་གཙིགས་སུ་འཛིན་ནོ། །སྲོལ་རྒྱུན་གྱི་སྙན་ངག་ཁྲིད་ཐབས་
འདིས་རྩོམ་གྱི་བརྗོད་དོན་གཞན་རྒྱུད་ལ་ཐད་ཀར་འཇུག་པ་དང་ཐུན་མོང་་་་་་
གིས་ལོངས་སུ་སྤྱོད་ཐུབ་པའི་སྒྱུ་རྩལ་གཙོ་གནད་དུ་འཛིན། ཚིགས་བཅད་སྙན་
ངག་ལ་དགའ་བའི་མི་འབོར་ཇེ་ཉུང་དུ་འགྲོ་བཞིན་པའི་རྒྱུ་རྐྱེན་གཙོ་བོ་ཞིག་ནི་
ཚིགས་བཅད་སྙན་ངག་གིས་རྣ་ཤེས་ཀྱི་སློབ་སྦྱོང་རྩིས་མེད་དུ་བཏང་ནས་དེའི་་་
ཚབ་ཏུ་མཆན་དང་མཆན་འགྲེལ། རྩོམ་པ་པོའི་སྐྱེ་ཁུངས་ཀྱི་མི་རབས། བླ་རྒྱུད་
སློབ་རྒྱུད་སོགས་བཞག་པ་ལས་བྱུང་བར་ངེས་སོ། །
རང་མོས་སྙན་ངག་ནི་བལྟོས་བཅས་ཀྱིས་དེང་རབས་ཀྱི་ངག་གི་སྒྱུ་རྩལ་་་་་
ཞིག་ཡིན་ཞིང་། ཡི་གེའི་གཟུགས་སུ་འབེབས་པ་ནི་དེའི་སྔོན་འགྲོའི་ཆ་རྐྱེན་ཡིན།
རང་མོས་སྙན་ངག་གིས་མཉན་བྱའི་ཉམས་འགྱུར་མི་འདོར་ན་ཡང་། སྙན་ངག་
ངོ་མ་ཡིན་ན་དེ་འདོར་མི་ཐུབ་ཏེ། དེས་དེ་ཡི་རྗོད་ངག་རྣམས་ཤོག་བུའི་སྟེང་ལ་
སྒྲིག་སྟངས་འདྲ་མིན་དོན་དུ་གཉེར། སྔོན་མའི་སྙན་ངག་དང་མི་འདྲ་བར་རང་
མོས་སྙན་ངག་མང་ཆེ་བས་སྙན་ངག་གི་མིག་ཤེས་ལ་མངོན་པའི་ཡི་གེའི་ཚིག་་་་་་
མཚམས་ལ་དང་དོད་བྱེད། ཡོངས་གྲགས་སུ་ཆེས་སྔ་བའི་རང་མོས་སྙན་ངག་ནི་
- 123 -



མགུར་གླུའི་རྩོམ་སྟངས་དང་ཉེ་བར་སྣང་ཞིང་། མགུར་གླུ་དེ་རིགས་དོ་མཉམ་
པའི་ཚིགས་བཅད་ཀྱི་རྒྱུན་ལ་མི་གནས་ན་ཡང་ཚིག་གི་སྡེབ་སྦྱོར་གྱི་རྗེས་སུ་་་་་
འབྲང་བར་བྱེད། སྣང་ཚུལ་འདི་རང་མོས་སྙན་ངག་《ལང་ཚོའི་རྦབ་ཆུ་》ལ་
མངོན་ཡོད་དེ། སྙན་ངག་གྱེར་ཀློག་ལ་ཅུང་མཁས་པ་ཞིག་གིས་གྱེར་ཅིང་ཀློག་ན་
སྙན་རྩོམ་འདིའི་རྣ་ཤེས་ཀྱི་སྒྲ་མཚམས་ཚོར་ཐུབ་མིན་ལ་ཐེ་ཚོམ་གང་ཡང་མེད།
རང་མོས་སྙན་ངག་ནང་དུ་ཤོག་བུའི་ངོས་ཀྱི་ཚིག་གི་སྒྲིག་དབྱིབས་དེ་མཉན་བྱ་་
སྒྲ་ཡི་སྒྲིག་རིམ་ལ་དགོས་ངེས་ཅན་ཡིན་པ་མཐོང་ཐུབ་པས། རང་མོས་སྙན་ངག་
ཅིག་ཚིག་ལྷུག་ཏུ་བཀོད་བསྟར་བྱས་ན་དེ་ལ་འགྱུར་བ་ཆེན་པོ་ཐེབས། དེའི་ཚིག་
གི་གཅོད་མཚམས་རྣམས་སྔོན་མའི་སྐབས་ལས་གཞན་ཞིག་ཏུ་འགྱུར། ཚིགས་
བཅད་སྙན་ངག་ནི་དེ་ལས་ལྡོག་སྟེ་དེའི་རྩ་བའི་ཚིག་གི་གཅོད་མཚམས་དང་་་་་་
དེའི་དོ་སྙོམས་བཅས་རང་སོར་གནས་པ་ཡིན།
དེ་བས་རང་མོས་སྙན་ངག་དང་ཚིགས་བཅད་སྙན་ངག་གཉིས་ལ་འབྱུང་་་
རྐྱེན་དང་དར་ཁྱབ། དམིགས་ཡུལ་བཅས་ཕྱོགས་སོ་སོ་ནས་ཁྱད་པར་ཆེ་སྟབས།
སྲོལ་རྒྱུན་གྱི་ཚིགས་བཅད་སྙན་ངག་གི་རྐང་པ་དག་རང་མོས་སྙན་ངག་ཏུ་་་་་་
བསྟར་བ་ནི། དེང་རབས་སྙན་ངག་ཅེས་པའི་ཚིག་རིས་ཀྱི་ཚོན་མདངས་ལ་ཞེན་
མོས་བྱེད་པ་ཙམ་ལས་དོན་དུ་དེའི་རང་བཞིན་དང་། ཁྱད་ཆོས། ངོ་བོ། ཟབ་
གནད་སོགས་ཀྱི་སྐོར་ལ་ཕྱི་ཚུལ་ཙམ་གྱི་གོ་བ་མ་གཏོགས་མེད་པའི་རྟགས་རེད།
སྙན་ངག་གསར་པ་ཡིན་མིན་གྱི་དབྱེ་བ་དེ་ཚིག་རྐང་རང་མོས་ཡིན་མིན་ཙམ་་་་་
གཅིག་པུས་འབྱེད་མི་ཐུབ། གཙོ་བོ་སྙན་ངག་ལ་སྲོག་དབང་གསར་པ་སྟེ་གང་
ཟག་གི་རྒྱུད་ཀྱི་སེམས་ཁམས་གསར་པ་ཞུགས་ཡོད་མེད་ལ་བལྟ་དགོས། སྲོག་
དབང་གསར་པ་ཞུགས་མ་ཐག་ཚིག་སྦྱོར་གསར་པ་ཡོང་བའི་ངེས་པ་མེད། ཡིན་
ནའང་སྲོག་དབང་གསར་པ་དེས་ཇི་ཙམ་ན་ཚིག་སྦྱོར་གསར་པ་འབྱུང་བའི་་་་་་
སྔོན་བརྡ་གཏོང་བ་ཡིན། རྒྱུ་མཚན་ནི། སྲོག་དབང་གི་ལུས་སྟོབས་རྒྱས་ན་ཚིག་
སྦྱོར་གྱི་ཕྱི་གོས་རྙིང་པ་མི་རལ་རང་རལ་ཡིན།
- 124 -



དེང་རབས་བོད་ཀྱི་ཚིགས་སུ་བཅད་ཡོད་མེད་གང་རུང་གི་སྙན་ངག་ཀློག་་
སྐབས་དེའི་ནང་དུ་ང་ཚོས་ཐོག་མར་མཐོང་ཐུབ་པ་ནི། བོད་མི་རིགས་ཀྱི་བརྩེ་
དུང་དང་མདུན་བསྐྱོད་ཀྱི་གོམ་སྒྲ་ཡིན། སྙན་ངག་དེ་དག་གི་རྗོད་ཚིག་དང་
གཟུགས་བརྙན་རེ་རེ་བོད་མི་རིགས་ཀྱི་མ་འོངས་པའི་མདུན་ལྗོངས་དང་བདེ་་་་
སྐྱིད་ཀྱི་འཚོ་བ་ཡིན་ལ། དེའི་ནང་དུ་བག་འཁུམས་དང་རྙིང་ཞེན། རྗེས་ལུས་ཀྱི་
རྐང་སྒྲོག་སིལ་བུར་གཏོར་ནས་ཕ་ཡུལ་འཛུགས་སྐྲུན་གྱི་གཡུལ་ངོར་བསྐྱོད་པའི་
སྙིང་སྟོབས་ཆེན་པོ་རེ་རེ་བཞིན་མཐོང་ཐུབ། །
རང་མོས་སྙན་ངག་དང་ཚིགས་བཅད་སྙན་ངག་གི་ཁྱད་ཆོས་ལ་ད་དུང་་་་
རྩོམ་གྱི་ཁ་བྱང་འགོད་སྟངས་ཐད་ནས་ཀྱང་ཁྱད་པར་ཧ་ཅང་ཆེ་བ་«མི་རབས་
གསར་པའི་སྙིང་ཁམས་ཀྱི་འཕར་ལྡིང་»ལས་བཤད་པ་གནད་དུ་ཁེལ་འདུག་སྟེ།
《སྙན་ངག་མེ་ལོང་»གི་ཤུགས་རྐྱེན་ཐེབས་རྗེས་སུ་བོད་ཀྱི་རྩོམ་མིང་ལ་འགྱུར་་་་
ལྡོག་བྱུང་ཡོད་དོ། །རྩོམ་མིང་ཕལ་ཆེར་ལ་ཁྱད་གཞི་དང་ཁྱད་ཆོས་ཀྱི་གྲུབ་ཆ་
གཉིས་སུ་ཕྱེ་ཆོག དཔེར་ན། 《དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས་》ལྟ་
བུར་མཚོན་ན། དེབ་ཐེར་ནི་མིང་གི་ཁྱད་གཞིའི་གྲུབ་ཆ། དཔྱིད་ཀྱི་རྒྱལ་མོའི་གླུ་
དབྱངས་ནི་དེའི་ཁྱད་ཆོས་ཀྱི་གྲུབ་ཆ་ཡིན། དེའི་སྐོར་གྱི་མིང་ཚང་མ་ཁྱད་གཞི་
ལས་ཁྱད་ཆོས་གལ་ཆེར་བརྩིས་ཡོད། དཔེར་ན། «ལེགས་བཤད་གསེར་ཕྲེང་»
ཞེས་པ་འདི་ཁྱད་གཞི་དེ་མིང་གི་ཁྱད་ཆོས་ཡིན་ཡང་བསྟན་བཅོས་འདི་མིང་་་་་་
འདིའི་སྟེང་ན་གྲགས་ཡོད་པ་ལྟར་རོ། །ཁྱད་གཞིའི་གྲུབ་ཆ་དེ་བརྩམས་ཆོས་གང་
གི་བརྗོད་བྱ་དང་། ཁྱད་ཆོས་ཀྱི་གྲུབ་ཆ་དེ་ཕལ་ཆེར་བརྗོད་བྱ་གང་ཞིག་རྗོད་
བྱེད་དང་བརྗོད་སྟངས། ཀློག་པ་པོའི་བློ་ངོར་ཐོན་པ་སོགས་ཀྱི་ཡོན་ཏན་ཡིན།
མིང་འདིའི་སྐོར་ལ་འཕྲད་ཡོང་སྐབས་ང་ཚོས་ད་སྐབས་ཀྱི་ཚགས་པར་དང་་་་་་
དུས་དེབ་སོགས་ཀྱི་སྟེང་ན་ཚོང་རྫས་ཆ་འཕྲིན་བསྒྲགས་སྐབས་ཚོང་རྫས་དེའི་་་་
ཡོན་ཏན་སྒྲོག་པ་དེ་དག་ཡིད་ལ་ཤར་ཡོང་།
བརྩམས་ཆོས་ཀྱི་མཁན་པོས་རང་གི་བརྩམས་ཆོས་དེ་ཀློག་པ་པོའི་ཆ་ནས་་་
- 125 -



ཇི་འདྲ་ཞིག་ཡིན་མིན་ལ་མ་ལྟོས་པར་བརྩམས་ཆོས་དེའི་ཡོན་ཏན་ཐག་བཅད་་་
ཚར་ཡོད། འདི་ནི་ད་སྐབས་ཀྱི་རིག་གཞུང་གི་འགྲོ་སྟངས་ལས་མགོ་མཇུག་ལྡོག་
ཡོད། ད་སྐབས་ཀྱི་བརྩམས་ཆོས་རྣམས་གཞལ་བསྡུར་དང་དེའི་རིན་ཐང་གདེང་
འཇོག་བྱེད་མཁན་ནི་ཀློག་པ་པོ་ཡིན། ཀློག་པ་པོ་རྣམས་ཀྱིས་བརྩམས་ཆོས་དེ་
བཀླགས་རྗེས་རང་གི་བློ་ངོར་བསྐྱེད་པའི་ཚོར་སྣང་དང་། བརྩམས་ཆོས་གཞན་
དང་བསྡུར་བའི་ཐུན་མོང་མ་ཡིན་པའི་ཁྱད་ཆོས་ཟུར་འདོན་བྱས་རྗེས་དེའི་་་་་་
ཡོན་ཏན་ལ་གདེང་འཇོག་བྱེད་པ་ཡིན། ཡིན་ནའང་གདེང་འཇོག་བྱས་པའི་
ཡོན་ཏན་དེ་བརྩམས་ཆོས་གང་གི་མིང་གི་ཆ་ཤས་སུ་ནམ་ཡང་མི་སླེབས། ཀློག་
པ་པོ་རྣམས་ཀྱིས་བརྩམས་ཆོས་དེ་མ་མཇལ་སྔོན་དུ་མཛད་པ་པོ་རང་གི་་་་་་་་་་
བརྩམས་ཆོས་ཀྱི་ཡོན་ཏན་ལ་གདེང་འཇོག་བྱས། དེར་མ་ཟད་གདེང་འཇོག་
བྱས་པའི་ཡོན་ཏན་དེ་བརྩམས་ཆོས་ཀྱི་མིང་གི་ཆ་ཤས་སུ་ཐོན་པ་ནི་ལོ་བརྒྱ་་་་་་
ཕྲག་བཅུ་གསུམ་པའི་ནང་«སྙན་ངག་མེ་ལོང་》བོད་དུ་དར་ཚུན་བརྩམས་ཆོས་
ལ་མིང་འདོགས་སྟངས་ཀྱི་ཁྱད་ཆོས་ཤིག་རེད་འདུག
དེང་སྐབས་མིང་འདོགས་ལུགས་འདི་ལ་སྤྱིར་རྩོམ་རིག་གི་ཁྱབ་ཁོངས་་་་་་
ཚང་མར་འགྱུར་ལྡོག་འབྱུང་བཞིན་ཡོད། དེང་རབས་སྙན་ངག་གི་ཁྱབ་ཁོངས་
སུ་ཕྱོགས་ཡོངས་ནས་འགྱུར་ལྡོག་བྱུང་ཡོད་པ་དང་། རྩོམ་ལུས་གསར་པ་བྱུང་བ་
དང་མཉམ་དུ་མིང་འདོགས་སྟངས་ཀྱང་གསར་པ་ཞིག་ཁྱེར་ཡོང་བ་རེད། ལྷག་
པར་སྙན་ངག་གསར་པའི་རྩོམ་པ་པོ་རྣམས་ཀྱིས་ཁོ་ཚོའི་སྙན་ངག་དེ་དཔྱིད་ཀྱི་་
རྒྱལ་མོའི་གླུ་དབྱངས་ལྟར་སྙན་མིན་དང་། མཁས་པའི་རྣ་རྒྱན་ནམ་མགུལ་རྒྱན་
དུ་འགྲོ་མིན་སོགས་བསམ་བློ་ཡང་གཏོང་གི་མེད་ལ་དེ་མིང་གི་ཆ་ཤས་གཙོ་ཕལ་
གང་ལ་ཡང་སླེབས་མེད། ཁོ་ཚོའི་བསམ་བློ་གཏོང་ཡུལ་ནི་ཁོའི་བརྩམས་ཆོས་ཀྱི་
ནང་དུ་ཐོན་ཡོད་པའི་དམིགས་བསལ་གྱི་ཡིད་འགྱུར་དང་། ཚོར་བ། བསམ་བློ་
རྣམས་དང་དེ་དག་རང་གི་བློ་ངོར་གང་ལ་བརྟེན་ནས་ཡོད་པའམ་ཡང་ན་དེ་་་་་
དག་ཕྱིའི་དངོས་པོ་གང་ཞིག་གི་སྟེང་ནས་སྦྱར་བའམ་སྦྱིན་ཐུབ་པ། ཡང་ན་དེ་
- 126 —



དག་རང་གི་བརྩམས་ཆོས་ཀྱི་ནང་དུའམ་རྩོམ་མིང་དུ་རྗོད་ངག་གང་གིས་་་་་་་་
གསལ་བ་དང་ཤུགས་དྲག་གིས་སྟོན་ཐུབ་པ་བཅས་ཕྱོགས་གསུམ་ཡིན། གོང་
གིས་གསལ་བ་དང་ཤུགས་དྲག་གིས་སྟོན་ཐུབ་པ་བཅས་ཕྱོགས་གསུམ་གྱི་ཡིད་་་་
འགྱུར་དང་བསམ་བློ། ཚོར་བ་ནི་མིང་འདོགས་པའི་གཞི་འཛིན་ས་ཡིན།
སྐབས་འདིར་སླེབས་སྐབས་ང་ཚོས་སྲོལ་རྒྱུན་བརྩམས་ཆོས་དང་སྙན་ངག་
གསར་པའི་བར་གྱི་མིང་འདོགས་སྟངས་ཀྱི་ཁྱད་པར་གཙོ་བོ་ཞིག་འདོན་ཐུབ།
དེ་ནི་སྲོལ་རྒྱུན་བརྩམས་ཆོས་ཀྱི་མིང་རྣམས་རྩོམ་པ་པོས་ཀློག་མཁན་གྱི་ཚོར་་་་་
སྣང་ལ་ཅི་ཡོང་ཚོད་དཔག་བྱས་ནས་བཏགས་ཡོད་པ་དང་། སྙན་ངག་གསར་པ་
རྣམས་ལ་རྩོམ་པ་པོ་རང་གི་སེམས་རྒྱུད་གཞིར་བཞག་ནས་མིང་བཏགས་ཡོད།
སྔ་མས་བརྩམས་ཆོས་ཀློག་པ་པོས་དོ་སྣང་ཇི་ལྟར་ཡོང་བར་བསམ་བློ་བཏང་་་་
ནས་མིང་བཏགས་ཡོད་ལ། ཕྱི་མས་རང་གི་སེམས་རྒྱུད་གང་གིས་དང་ཇི་ལྟར་
མངོན་ཐུབ་ཡོད་པ་ལ་བསམ་བློ་བཏང་ནས་མིང་བཏགས་ཡོད། སྲོལ་རྒྱུན་
བརྩམས་ཆོས་ཀྱི་མིང་ལ་རྗོད་ངག་རིང་པོ་རེ་དགོས་པ་དང་སྙན་ངག་གསར་་་་་
པའི་བརྩམས་ཆོས་ཀྱི་མིང་ལ་མིང་ཚིག་གཅིག་གམ་ཚིག་ཐུང་གཅིག་གིས་ཆོག་་་
པ་ཡང་གོང་གསལ་གྱི་རྩ་བའི་ཁྱད་པར་དེ་ལ་ཐུག་ཡོད། སྔ་མའི་སྐབས་སུ་མིང་
གི་ཁྱད་གཞི་ལས་ཁྱད་ཆོས་གཙོ་བོར་གྱུར་ཡོད་ཅིང་ཁྱད་གཞི་གཅིག་ལ་ཁྱད་་་་་
ཆོས་འགའ་རེ་འབྱུང་སྲིད། ཁྱད་ཆོས་གཅིག་བརྗོད་པ་ལ་ཡང་ཚིག་ཚོགས་
འགའ་ལ་མ་བརྟེན་པར་མིང་རྐྱང་ཞིག་གམ་ཚིག་དུམ་རེས་གསལ་པོར་མི་ཐོན།
ཕྱི་མའི་སྐབས་སུ་མིང་གི་ཁྱད་ཆོས་ལ་ཁྱད་གཞི་གལ་ཆེར་འཛིན་ཞིང་ཐ་ན་ཁྱད་
ཆོས་ལ་མིང་གི་གོ་གནས་ཙམ་ཡང་མི་སྟེར། ཁྱད་གཞི་ནི་ནམ་ཡང་གཅིག་ལས་
མེད་པས་མིང་ལ་ཡང་ཚིག་ཚོགས་འབྱུང་དོན་མེད།
– 127 =



གསུམ་པ། དེང་རབས་སྙན་ངག་གི་བརྗོད་གཞི་
འདེམ་སྒྲུག་ལ་རང་དབང་ཆེ་བ།
དེང་རབས་བོད་ཀྱི་སྙན་ངག་པའི་བསམ་བློའི་ཕྱོགས་ལྷུང་ལ་འཁྲུག་ཆ་་་་་
དོད་ཅིང་ཧུར་པོར་སོང་ཚུལ་དེ་འདྲ་ནི་བཅིངས་འགྲོལ་ཐོབ་པ་ནས་བྱུང་མྱོང་་་
མེད་པ་དང༌། དུས་ཡུན་རིང་པོའི་ནང་དུ་སྙན་ངག་གསར་པ་གསར་རྩོམ་བྱེད་
པའི་ནང་དུ་གྲུབ་པའི་ཡང་དག་མིན་པའི་ངོས་འཛིན་དང་བཀག་རྒྱ་རྣམས་་་་་་
གཏོར་ཏེ་རྩོམ་པ་པོར་བརྗོད་བྱ་དང་ནང་དོན། རྣམ་པ་བཅས་བདམས་ཤིང་།
ཕུགས་བསམ་དང་རེ་སྨོན་སོགས་ཀྱི་བརྗོད་བྱ་རྣམས་རང་འདོད་ཀྱིས་རྩོམ་འབྲི་
བྱས་ཆོག་པའི་རྣམ་པ་བཟང་པོ་ཞིག་ཤར་ཞིང༌། སྙན་ངག་གསར་པའི་བརྗོད་
བྱའི་ཐད་ལ་དུས་རབས་ཀྱི་སྙིང་སྟོབས་དང་། གནའ་དེང་གི་འཚོ་བའི་རྣམ་པ།
མང་ཚོགས་ཀྱི་སེམས་གཏིང་གི་དྲན་ཚུལ། དྲང་ཕྱོགས་དང་ལྡོག་ཕྱོགས་ཀྱི་
གནད་དོན་སོགས་མཚོན་གང་ཐུབ་བྱས་ཡོད་པ་སྟེ། དེ་དག་གི་ནང་དུ་ཕྱི་ཕྱོགས་
སྒོ་འབྱེད་ཀྱི་སྲིད་ཇུས་ལག་བསྟར་བྱས་རྗེས་ཀྱི་རྣམ་པ་གསར་པར་བསྟོད་་་་་་་
བསྔགས་དང༌། ཆང་རག་གི་འདུ་འཛིར་གཡེང་ནས་ལས་ལ་མི་བརྩོན་པ་ལས་ ་
བྱུང་བའི་ཉེས་དོན་དང་བསླབ་བྱ། ཤེས་བྱའི་གནས་ལ་བརྩོན་ཏེ་ཤེས་ལྡན་མི་
སྣར་གྱུར་པ། བཙན་དབང་གི་གཉེན་སྒྲིག་ལ་ངོ་རྒོལ་དང་རང་དབང་གི་གཉེན་
སྒྲིག་ལ་བློ་ཁ་ཕྱོགས་པ། “ རིག་གནས་གསར་བརྗེ་” ཡི་གོད་ཆག་དང་། སྐབས་
དེའི་སྤྱི་ཚོགས་ཐོག་གི་“ ལྟག་སྒོ་ནས་འཛུལ་བ་” ལ་སོགས་པའི་ཚུལ་མིན་སྤྱོད་་་
ལམ་ཐེར་འདོན་བྱས་པ་སོགས་སྤྱི་ཚོགས་ཀྱི་འཚོ་བའི་ཁྲོད་དུ་གནས་པའི་་་་་་་
གནད་དོན་ལ་མཚང་འབྱིན་བྱས་ཡོད་པ་མ་ཟད། བརྩམས་ཆོས་དེ་དག་ལ་དུས་
རབས་ཀྱི་ཉམས་འགྱུར་དང་མི་རིགས་ཀྱི་ཁྱད་ཆོས་ལྡན་ཞིང་བོད་མི་རིགས་ཀྱི་་
སྔར་ལུགས་རྩོམ་སྲོལ་རྒྱུན་འཛིན་དང་ཕྱི་ལུགས་སྙན་ངག་གི་ལེགས་ཆའང་སྡུད་
གང་ཐུབ་བྱས་ཡོད། །
– 128 -



སྙན་ངག་གསར་པ་སྤེལ་བའི་ཉིན་དེ་ནས་བཟུང་བསམ་བློའི་ཁྱབ་ཁོངས་་་
ནང་སྙན་ངག་གི་བརྗོད་བྱ་ཕུན་སུམ་ཚོགས་པ་དང་སྲོག་དབང་གསར་པ་ཞིག་་་
གིས་ཟིན་པའི་ཁྱབ་རྒྱ་ཇེ་ཆེར་གཏོང་བར་བརྩོན་ལེན་བྱེད་པའི་ལས་འགུལ་་་་་
བསླངས་པ་རེད། ཆབ་སྲིད་དང་ཆོས་ལུགས་ཀྱི་ལྟ་བའི་འཆིང་ཐག་ལས་གྲོལ་མ་
ཐག སྙན་ངག་དང་སྙན་ངག་མཁན་ལ་ཐོག་མར་སྐྱེས་པའི་ཚོར་བ་ནི་རང་ཉིད་
སྔར་གྱི་འཇིག་རྟེན་ལས་ཆེ་ཞིང་གསར་པ་ཞིག་གི་ནང་ལ་འགྲོ་དགོས་པ་དེ་ཡིན།
མཁས་དབང་དོར་ཞི་ལགས་ཀྱིས།
“ ཕྱི་སྣོད་འཇིག་རྟེན་ནང་བཅུད་སེམས་ཅན་གྱི། །
རིགས་གཟུགས་རང་བཞིན་རྣམ་འགྱུར་ཁྱད་ཆོས་དང་། །
བསམ་པའི་འདུ་ཤེས་ཁྱད་པར་མཐའ་ཡས་པ། །
རྩོམ་རིག་གཏེར་བརྒྱ་བརྡོལ་བའི་འབྱུང་ཁུངས་ཡིན། །”
ཞེས་གསུངས་པ་དང༌། དེ་བཞིན་དུ་དེང་རབས་ཀྱི་གཞོན་སྐྱེས་སྙན་ངག་
པས་ཀྱང་།
“ཀྱེ་ཀྱེ་གྲོགས་པོ།
སྙན་ངག་ལ་དགྱེས་པའི་གྲོགས་པོ།
སྙན་ངག་དེ་གར་ཡོད་ཤེས་སམ།
སྙན་ངག་དེ་དཔེ་དེབ་ལས་མ་འཚོལ།
འཚོ་བའི་ཀློང་ན་འདུག་གོ
དཔེ་ཐོག་གི་བཤད་སྒྲོས་ཙམ་ལ།
སྙན་ངག་དངོས་སུ་མ་སྒོམས།”8
འདི་ལས་བྱུང་བའི་འཚོ་བ་ནི། མི་བྱེ་བྲག་པའི་ནང་སེམས་རྒྱུད་དང་། མི་དང་
མིའི་བར། མི་དང་སྤྱི་ཚོགས་བར། མི་དང་རང་བྱུང་ཁམས་བར་གྱི་འབྲེལ་བ་
བཅས་ཕྱོགས་བཞི་ལ་གོ་དགོས་པ་དང༌། དེ་དག་ལ་སྙན་ངག་གི་མིག་དབང་
སླེབས་དགོས་པ་དང་། དེ་དག་ལས་སྙན་ངག་ལ་ཚེ་སྲོག་གི་སྟོབས་ཤུགས་དང་
- 129 -



ལུས་ཟུངས་འཚོལ་དགོས་པ་ཡིན་པས་ན། དེང་རབས་སྙན་ངག་མཁན་གྱིས་
རང་གི་སེམས་ཁམས་དེ་ནང་སེམས་དང་ཕྱིའི་འཇིག་རྟེན་གཉིས་ཆར་སྔར་ལས་
རྒྱ་བསྐྱེད་བྱུང་བ་ཡིན། ཁོ་ཚོའི་སྨྱུག་རྩེ་དེ་མིའི་སེམས་ཁམས་ལ་སྐྱོད་སྐབས།
ཆབ་སྲིད་དང་ཆོས་ལུགས་ཀྱིས་ཕྱི་ཐུམ་ཤིག་བརྒྱབ་ཡོད་པའི་སེམས་ཀྱི་ཕྱི་རིམ་་་
ཙམ་མིན་པར། དེ་བརྟོལ་ནས་འགྲོ་བ་མིའི་གཉུག་མའི་ནང་རིམ་གྱི་སེམས་ཤིག་
ཡོད་པ་དེ་ལ་སླེབས་པར་བྱེད། དེ་བས་དེང་རབས་སྙན་ངག་མཁན་གྱིས།
“ དང་པོའི་ན་ཆུང་གི་བརྩེ་དུང་། །
དྭངས་བསིལ་ཆུ་ངོགས་ཀྱི་ཟླ་བ། །
ལག་པས་འཛིན་རྒྱུ་ཞིག་མེད་ཀྱང་། །
སེམས་པས་འགོག་ཐབས་རང་མི་འདུག །
ངས་ནི་ཕེབས་ཤོག་རང་མ་སྨྲས། །
ཁོས་ཀྱང་བཀའ་ཞུ་ཡང་མེད་མོད། །
ཇོ་ཇོ་གསང་སྟབས་ཀྱིས་ཕེབས་ཏེ། །
སྙིང་གི་ཁང་ཆུང་དུ་འཛུལ་བྱུང་། །9
ཞེས་སྙན་ངག་ནང་ཕོ་མོ་ཞེན་འབྲེལ་མཚོན་པའི་མ་བཅོས་པའི་སེམས་ཀྱི་་
དགའ་སྣང་དང་འདོད་བརྩེ་སྣ་ཚོགས་པ་རི་མོའི་དབྱིབས་གཟུགས་སུ་བཀོད་དེ་
བརྙན་རིས་ཀྱི་རྣམ་པར་ཀློག་པ་པོའི་སྤྱན་སྔར་སླེབས་ཡོད། །
དེང་རབས་སྙན་ངག་པས་བརྗོད་གཞི་ཞིག་སྙན་རྩོམ་དུ་སྤེལ་སྐབས། ཆབ་
སྲིད་དང་ཆོས་ལུགས་ཀྱི་ལྟ་བ་ཞིག་གཞིར་བཟུང་བ་མིན་པར་རང་གི་སེམས་་་་་
རྒྱུད་ཀྱི་ཚོར་བ་དང་བསྟུན་པ་ཡིན་པས་བརྗོད་གཞི་གཅིག་ལ་དོན་སྙིང་དང་དེ་་
མཚོན་སྟངས་འགའ་རེ་འབྱུང་སྲིད། དཔེར་ན་དོན་གྲུབ་རྒྱལ་གྱི་《ལང་ཚོའི་
རྦབ་ཆུ་»དང་རིན་ཆེན་བཀྲ་ཤིས་ཀྱི་«རྦབ་ཆུ་) ཞེས་པའི་སྙན་རྩོམ་གཉིས་་་
ཀྱི་བརྗོད་བྱ་ཐུན་མོང་དུ་རྦབ་ཆུ་ཡིན་ཡང་། དེ་གཉིས་ལས་མངོན་པའི་དགོངས་
- 130 -



=།
དོན་དང་དེའི་མཚོན་སྟངས་ཐ་དད་དུ་བྱུང་ཡོད། སྔ་མའི་ནང་དུ་རྦབ་ཆུའི་རང་
བཞིན་བརྗོད་དེ་བོད་རིགས་གཞོན་ནུའི་ལང་ཚོ་མངོན་ཡོད་ཅིང་། ཕྱི་མས་རྦབ་
ཆུ་གཡང་ལ་མཆོང་བའི་སྐད་ཅིག་མའི་སྣང་ཚུལ་བཟུང་སྟེ་མདུན་སྐྱོད་ཀྱི་མི་ཚེ་་
ལ་འཇིགས་ཉེན་ཆེ་ཡང་དེ་ལ་མ་བ ཤོལ་བར་དེ་ཉམས་སུ་མྱངས་ན་མདུན་སྐྱོད་
ཀྱི་ལམ་རྙེད་ཐུབ་པའི་བསྟན་དོན་བརྗོད་ཡོད།
བརྗོད་གཞི་གཅིག་ལ་མི་ཚེའི་གོ་དོན་ཐ་དད་དུ་སྦྱིན་ཐུབ་པ་ལས་གཞན་་་་
ད་དུང་བརྗོད་གཞི་གཅིག་ལ་ཡུལ་དུས་ཐ་དད་ལ་ལྟོས་ཏེ་རྣམ་པ་ཐ་དད་དུ་་་་་་
བསྐྲུན་ཐུབ་པ་འདི་ཡང་དེང་རབས་སྙན་ངག་མཁན་རྣམས་ཀྱི་བརྗོད་བྱ་རྒྱུ་་་་་་
ཆེར་འགྲོ་བའི་རྒྱུ་རྐྱེན་གཅིག་ཡིན། ང་ཚོས་བོད་ཀྱི་དེང་རབས་སྙན་ངག་གི་
བརྗོད་བྱའི་ནང་དོན་ལ་བལྟས་ན་མཁས་དབང་དོར་ཞིའི་«དཔྱིད་ཀྱི་བདག་མོ་
ལྷ་ལས་བབས་པ་》དང་། སྐལ་བཟང་རྡོ་རྗེའི་«དུས་རབས་ལ་ཕུལ་བའི་ཤིས་
ཚིག་») དང་། ཆབ་འགག་རྡོ་རྗེ་ཚེ་རིང་གི་《གངས་ལྗོངས་མ་ཡུམ»0） ཨོ་
རྒྱན་རྡོ་རྗེའི་«རྨི་ལམ»03 བཀྲ་ཤིས་ཕུན་ཚོགས་ཀྱི་《མཚོ་ཁྲི་ཤོར་རྒྱལ་མོར་
ཕུལ་བའི་གླུ་དབྱངས་» ལྟ་བུ་སྲིད་ཇུས་གསར་པའི་འཀའ་དྲིན་གྱིས་གངས་་་་
ལྗོངས་སྣོད་བཅུད་མ་ལུས་པར་འགྱུར་ལྡོག་གསར་པ་བྱུང་བའི་རྣམ་པར་བསྟོད་
པ་དང་། བཤད་སྒྲུབ་ཀྱི་《ཡུམ་བུ་བླ་སྒང་»d) དང༌། དུར་བུ་རྣམ་གྲགས་ཀྱི་
《འབོད་པའི་གཡབ་མོ་»00 ལྗང་བུའི་«རྩྭ་ཐང་གི་མགྱོགས་བྲིས་») ལྟ་བུས་་་
ཕ་ཡུལ་གྱི་ཁྱད་པར་བའི་ཡོན་ཏན་དང་རང་བྱུང་མཛེས་རྣམ་གྱི་བསླུ་བྲིད་ནུས་་
པ་ལ་བསྟོད་པ། དོན་གྲུབ་རྒྱལ་གྱི་《ལང་ཚོའི་རྦབ་ཆུ་》 དང་། རེབ་གོང་རྡོ་རྗེ་
མཁར་གྱི་«གླག་རྒོད་»09 ལྟ་བུས་མི་རིགས་ཀྱི་སྙིང་སྟོབས་དང་ཕུགས་བསམ།
རེ་སྨོན་མཚོན་པར་བྱེད་པ་དང༌། འཇུ་སྐལ་བཟང་གི་«དུངས་སེམས་ཀྱི་འཆར་
སྣང་»?) དང༌། ལྕགས་མོ་འཚོའི་«ཡོད་ཚད་སྐྱ་ཐིང་ངེར» ལྗང་བུའི་
«གཡའ་ཤིང་གི་ལོ་མ»Zི ལྡོང་ཆུ་ཤེལ་གྱི་«སྒྲོལ་དཀར་འཚོ»?? ཆས་པ་རྟ་
མགྲིན་ཚེ་རིང་གི་«དྲོད་ཡལ་བའི་སོར་གདུབ་»ཉི སོགས་ཀྱིས་ཕོ་མོའི་བར་གྱི་་་
- 131 -



བརྩེ་དུང་མཚོན་པར་བྱེད་ཅིང་། ཏིག་ཏའི་«གྲུ་ག་གཞན་ཞིག་ནས་མཐོང་བའི་
འཇིག་རྟེན་»7) དང་། གངས་རྩེན་གྱི་«ཁྱི་སྨྱོན་» ལྟ་བུས་ཚུལ་ལྡན་མ་ཡིན་
པའི་མ་རབས་ཀྱི་ལུགས་ལ་དགག་པ། ལག་ལྡན་གྱི་«མོས་འདུན་») དང་།
པདྨ་ཚེ་རིང་གི་«འབར་ཞུན་»2) སོགས་མི་ཚེའི་ལྟ་ཚུལ་ལ་ཞིབ་འཇུག་བྱས་་་་་
པའི་གཏམ་དང་། དེ་བཞིན་དཔལ་མོའི་«ངས་ནི་གངས་ཀྱི་མེ་ཏོག་འཐུ་ཞིང་
འགྲོ་»བྱེ དང་། རོམ་དཀོན་མཆོག་གི་«རྫི་བོའི་གླུ་དབྱངས་»3) སོགས་རྩྭ་ཐང་
གི་བསུང་ཞིམ་འཐུལ་བའི་གླུ་སྒྲ་དང་། མཁས་གྲུབ་ཀྱི་«དུས་བཞིའི་སོ་ནམ་བྱེད་
ལུགས་མཚོན་པའི་ཚིག་ཕྲེང་ངག་གི་རོལ་དབྱངས་»3] དང་། རིན་ཆེན་བཀྲ་
ཤིས་ཀྱི་«ཞིང་པ• སྟོན་ཀ་»92 དང་། རམས་ཚེ་བྷོའི་«ཞིང་གྲོང་གི་སྙན་ངག་
ལྟ་བུ་ཞིང་གྲོང་གི་སྙེ་མའི་མགོ་ལྕོག་ལྡེམ་པའི་དགའ་སྣང་། དབྱར་གྱི་མཛེས་
སྡུག་དང་དབྱར་གྱི་མཚོན་མདངས་རྣམ་པར་བཀྲ་བ། གཞོན་སྐྱེས་ཞིང་པ་ཕོ་མོ་
རྣམས་ཀྱིས་གསར་གཏོད་ཀྱིས་སྙན་ངག་པའི་དྲག་ཏུ་ལྡིང་བའི་སྙན་ངག་གི་་་་་་
དུང་བ་བསླངས་པ། འཕྲིན་ཁྱུང་གི་«ལྷ་ས། རྒྱང་ཐག་རིང་བའི་གྲོང་ཁྱེར་ཁེར་
རྐྱང་ཞིག་X3) དང་། འཇུ་སྐལ་བཟང་གི་《གྲོང་ཁྱེར་ལྟ་བུ་གྲོང་ཁྱེར་གྱི་
རྣམ་པ་གསར་པའི་འཁྲུག་ཆ་སོགས་བརྗོད་ཀྱིས་མི་ལང་བ་ཡོད། དེས་ན་བརྗོད་
བྱའི་ནང་དོན་རྒྱ་ཆེ་ཞིང་ཕུན་སུམ་ཚོགས་པ་ནི་བོད་ཀྱི་དེང་རབས་སྙན་ངག་་་་་
པས་ཐོག་མར་འཚོལ་བའི་ལམ་བུ་ཉག་གཅིག་ཡིན།
དཔྱད་གཞིའི་ཡིག་ཆ།
(3@(56 ཡི་དམ་ཚེ་རིང་གི་«སྙན་ངག་གི་བླ་སྲོག་བཤད་པ་》ཞེས་པ་མཚོ་་་་་
སྔོན་མི་རིགས་དཔེ་སྐྲུན་ཁང་གིས་༡༩༩ ༣ ལོར་དཔེ་སྐྲུན་བྱས་པའི་( བོད་ཀྱི་དེང་རབས་་་་
རྩོམ་རིག་དཔེ་ཚོགས་«རྩོམ་དཔྱད་གཏམ་ཚོགས་») ཞེས་པར་གསལ།
2 པདྨ་འབུམ་གྱི་«མི་རབས་གསར་པའི་སྙིང་ཁམས་ཀྱི་འཕར་ལྡིང་»ཞེས་པ་ཨ་མེ་་་
རི་གའི་གྲོང་ཁྱེར་ནེའུ་ཡོག་ལ་རྩེ་དཔེ་མཛོད་ཁང་གིས་༡༩༩༠ལོར་པར་དུ་བཏབ་པའི་་་་་་
ཤོག་ངོས་༨ པར་གསལ།
- 132 -



དོར་ཞི་གདོང་དྲུག་སྙེམས་བློའི་«སྙན་ཚིག་རིག་པའི་ཤེས་བྱ་གནད་བསྡུས་ཀྱི་་་་་
དོན་འགྲེལ་ཤེས་བྱའི་གནད་གསལ་》ཞེས་པ་མཚོ་སྔོན་མི་རིགས་དཔེ་སྐྲུན་ཁང་གིས་་་་་་་
༡༩༩ ༣ ལོར་དཔེ་སྐྲུན་བྱས་པའི་( བོད་ཀྱི་དེང་རབས་རྩོམ་རིག་དཔེ་ཚོགས་«སྙན་ངག་གི་་
རྣམ་བཤད་»)ཅེས་པར་གསལ།
8 ནོར་སྡེའི་«སྙན་ངག་དེ་གང་ན་འདུག་ཤེས་སམ་»ཞེས་པ་༡༩༨༩ ལོའི་་«སྦྲང་་་་
ཆར་»དེབ་གཉིས་པར་གསལ།
9 འཇུ་སྐལ་བཟང་གི་«དུང་སེམས་རླབས་ཀྱི་ཟེགས་མ་»ཞེས་པ་སི་ཁྲོན་མི་རིགས་་་
དཔེ་སྐྲུན་ཁང་གིས༢༠༠༡ ལོར་དཔེ་སྐྲུན་བྱས་པ་ལས་གསལ།
0) རིན་ཆེན་བཀྲ་ཤིས་ཀྱི་«རྦབ་ཆུ་》ཞེས་པ་༡༩༩༩ ལོའི་《སྦྲང་ཆར་»དེབ་དང་་་་
པོར་གསལ།
0) སྐལ་བཟང་རྡོ་རྗེའི་«དུས་རབས་ལ་ཕུལ་བའི་ཤིས་ཚིག་»༡༩༨༠ ལོའི་«མཚོ་་་་
སྔོན་པོ་»ཞེས་པར་གསལ།
དཀྱི ཆབ་འགག་རྡོ་རྗེ་ཚེ་རིང་གི་«གངས་ལྗོངས་མ་ཡུམ་》ཞེས་པ་༡༩༨༦ལོའི་«བོད་
ཀྱི་རྩོམ་རིག་སྒྱུ་རྩལ་》དེབ་གཉིས་པར་གསལ།
0） ཨོ་རྒྱན་རྡོ་རྗེའི་«རྨི་ལམ་»ཞེས་པ༡༩༩༡ ལོའི་«ལྷོ་ཁའི་རྩོམ་རིག་སྒྱུ་རྩལ་》དེབ་
གསུམ་པར་གསལ།
གབཀྲ་ཤིས་ཕུན་ཚོགས་ཀྱི་«མཚོ་ཁྲི་ཤོར་རྒྱལ་མོར་ཕུལ་བའི་གླུ་དབྱངས་》ཞེས་པ་་་
༡༩༨༦ལོའི་《སྦྲང་ཆར་》དེབ་གསུམ་པར་གསལ།
འབྱེ བཤད་སྒྲུབ་ཀྱི་《ཡུམ་བུ་བླ་སྒང་»ཞེས་པ་༡༩༩༤ལོའི་《སྦྲང་ཆར་》དེབ་གསུམ་་
པར་གསལ།
06 དུར་བུ་རྣམ་གྲགས་ཀྱི་«འབོད་པའི་གཡབ་མོ་》ཞེས་པ་༡༩༩༡ ལོའི་«སྦྲང་་་་་་་
ཆར་》དེབ་དང་པོར་གསལ།
འD ལྗང་བུའི་«རྩྭ་ཐང་གི་མགྱོགས་བྲིས་»ཞེས་པ་༡༩༨༥ལོའི་《སྦྲང་ཆར་»དེབ་་་་་
དང་པོར་གསལ། །
དོན་གྲུབ་རྒྱལ་གྱི་《ལང་ཚོའི་རྦབ་ཆུ་》ཞེས་པ་༡༩༨༣ ལོའི་《སྦྲང་ཆར་》དེབ་་་
གསུམ་པར་གསལ།
0རེབ་གོང་རྡོ་རྗེ་མཁར་གྱི་《གླག་རྒོད་»ཞེས་པ༡༩༨༦ལོའི་«བོད་ཀྱི་རྩོམ་རིག་སྒྱུ་
- 133 -



རྩལ་》དེབ་ལྔ་པར་གསལ།
༩09) འཇུ་སྐལ་བཟང་གི་«དུང་སེམས་ཀྱི་འཆར་སྣང་»ཞེས་པ་མཚོ་སྔོན་མི་རིགས་་
དཔེ་སྐྲུན་ཁང་གིས་༡༩༩༤ལོར་དཔེ་སྐྲུན་བྱས་པའི་«གངས་འདབས་ཀྱི་སེམས་པ་»ཞེས་་་
པ་ལས་གསལ། །
༡) ལྕགས་མོ་མཚོའི་«ཡོད་ཚད་སྐྱ་ཐིང་ངེར་»ཞེས་པ་༡༩༩༠ ལོའི་གངས་རྒྱན་མེ་་་
ཏོག་》དེབ་གཉིས་པར་གསལ།
༩ ལྗང་བུའི་«གཡའ་ཤིང་གི་ལོ་མ་»ཞེས་པ་༢༠༠༡ ལོར་བོད་ལྗོངས་མི་དམངས་་་་
དཔེ་སྐྲུན་ཁང་གིས་དཔེ་སྐྲུན་བྱས་པའི་«ལྗང་བུའི་རྩོམ་བཏུས– སྙན་ངག་དེབ་»ལས་
གསལ།
༩ ལྡོང་ཆུ་ཤེལ་གྱི་《སྒྲོལ་དཀར་འཚོ་»ཞེས་པ་༡༩༩༥ལོའི་《སྦྲང་ཆར་》དེབ་བཞི་་
པ་ལས་གསལ།
《ཉི ཆས་པ་རྟ་མགྲིན་ཚེ་རིང་གི་«དྲོད་ཡལ་བའི་སོར་གདུབ་»ཅེས་པ༡༩༩༠ ལོའི་་་་
《སྦྲང་ཆར་»དེབ་གསུམ་པར་གསལ།
༩) ཏིག་ཏའི་«གྲུ་ག་གཞན་ཞིག་ནས་མཐོང་བའི་འཇིག་རྟེན་》ཞེས་པ་མཚོ་སྔོན་མི་་་
རིགས་དཔེ་སྐྲུན་ཁང་གིས་༡༩༩༤ལོར་དཔེ་སྐྲུན་བྱས་པའི་«གངས་འདབས་ཀྱི་སེམས་་་་་
པ་»ཞེས་པ་ལས་གསལ།
96 གངས་རྩེན་གྱི་«ཁྱི་སྨྱོན་»ཞེས་པ་༡༩༨༨ལོའི་《སྦྲང་ཆར་》དེབ་གསུམ་པར་་་་་
གསལ། །
་༩) ལག་ལྡན་གྱི་«མོས་འདུན་»ཞེས་པ་༡༩༨༨ ལོའི་《སྦྲང་ཆར་》དེབ་གསུམ་པར་་་་
གསལ།
༡ པདྨ་ཚེ་རིང་གི་«འབར་ཞུན་»ཞེས་པ་༡༩༩༠ ལོའི་《སྦྲང་ཆར་》དེབ་གཉིས་་་་་
པར་གསལ།
༩ དཔལ་མོའི་«ངས་ནི་གངས་ཀྱི་མེ་ཏོག་འཐུ་ཞིང་འགྲོ་»ཞེས་པ་མི་རིགས་དཔེ་་་་་
སྐྲུན་ཁང་གིས་༢༠༠༥ ལོར་དཔེ་སྐྲུན་བྱས་པའི་སྙན་དེབ་«བཞོ་ལུང་»གི་ཤོག་ངོས་་་་་་་
༢༡༥པར་གསལ།
3) རོམ་དཀོན་མཆོག་གི་«རྫི་བོའི་གླུ་དབྱངས་》ཞེས་པ༡༩༨༩ ལོའི་«བོད་ཀྱི་་་་་་་
རྩོམརིག་སྒྱུ་རྩལ་》དེབ་བཞི་པར་གསལ།
E
.
.
- 134



6) མཁས་གྲུབ་ཀྱི་«དུས་བཞིའི་སོ་ནམ་བྱེད་ལུགས་མཚོན་པའི་ཚིག་ཕྲེང་ངག་གི་་་་་་
རོལ་དབྱངས་»ཞེས་༡༩༩༦ལོའི་«བོད་ཀྱི་རྩོམརིག་སྒྱུ་རྩལ་》དེབ་གཉིས་པར་གསལ།
3） རིན་ཆེན་བཀྲ་ཤིས་ཀྱི་«ཞིང་པ· སྟོན་ཀ་»ཅེས་པ་༡༩༩༡ ལོའི་《སྦྲང་ཆར་»
དེབ་དང་པོར་གསལ།
3) རམས་ཚེ་བྷོའི་«ཞིང་གྲོང་དང་སྙན་ངག་》ཅེས་པ་༢༠༠༠ ལོའི་《སྦྲང་ཆར་»
དེབ་དང་པོར་གསལ། །
3ཉི འཕྲིན་ཁྱུང་གི་《ལྷ་ས། རྒྱང་ཐག་རིང་བའི་གྲོང་ཁྱེར་ཁེར་རྐྱང་ཞིག་》ཅེས་པ་
༡༩༨༨ལོའི་《སྦྲང་ཆར་》དེབ་དང་པོར་གསལ།
ས་བཅད་གཉིས་པ། བོད་ཀྱི་དེང་རབས་སྙན་ངག་
གི་རབ་མཛེས་སྤང་ཐང་དུ་«དཔྱིད་ཀྱི་
བདག་མོ་ལྷ་ལས་བབས་པ»།
དང་པོ། སྙན་རྩོམ་གྱི་ཉམས་དང་འགྱུར་བ་ཕུན་སུམ་ཚོགས་པ།
སྙན་རྩོམ་ནི་ཆེས་སྔ་བའི་རྩོམ་ལུས་ཤིག་ཡིན་པར་མ་ཟད། ཤེས་རིག་ཕུན་ ་
སུམ་ཚོགས་པའི་མི་རིགས་ཤིག་ཡིན་ན་ཕུན་སུམ་ཚོགས་པའི་སྙན་རྩོམ་ཡོད་་་་་་
ཅིང་། སྙན་རྩོམ་བྱུང་བ་ནས་བཟུང་དེ་ནི་རྣ་བར་སྙན་ཞིང་འཇེབས་པའི་གླུ་སྒྲ་
ཞིག་དང་འདྲ་བར་རྟག་ཏུ་མིའི་རིགས་ཀྱི་འཚོ་བ་དང་འགྲོགས་ཤིང་མིའི་་་་་་་
རིགས་ལ་བསམ་པའི་རྒྱགས་ཕྱེ་འདི་ཙམ་བསྐྲུན་ཞེས་སུས་ཀྱང་ཚོད་དཔག་བྱེད་
དཀའ། །
རང་རེ་བོད་མི་རིགས་ནི་ལོ་རྒྱུས་རིང་པོ་ལྡན་ཞིང་། འཛམ་གླིང་ཐོག་ཤེས་
རིག་དར་སྔ་བའི་མི་རིགས་ཤིག་ཡིན་པ་བཞིན། གནའ་སྔ་མོ་ནས་སྙན་རྩོམ་ཡང་
ཕུན་སུམ་ཚོགས་པོ་ཡོད་པར་མ་ཟད་གནམ་འོག་ཀུན་ཏུ་གྲགས་པའི་སྙན་རྩོམ་་་
ཡང་མི་ཉུང་བ་ཞིག་ཡོད། དེའི་ཕྱིར་གངས་རིའི་ར་བས་བསྐོར་བའི་གནས་
འདིར་“ སྙན་ངག་གི་ཞིང་ཁམས་” དང་“ གླུ་གར་གྱི་རྒྱ་མཚོ་”ཞེས་་བསྔགས་་་་
བརྗོད་ཀྱི་ཡུལ་དུ་གྱུར་ཡོད། སྙན་ངག་གི་རིག་པ་འདིར་མཚོན་ན། གདོད་མའི་
- 135 -



དུས་ཀྱི་དམངས་གཞས་ལ་སོགས་ངག་རྩོམ་གྱི་རྣམ་པ་ནས་ཡིག་ཐོག་གི་ཐོ་་་་་་་
འགོད་དེ་གནའ་བོའི་ཏུན་ཧོང་ཡིག་རྙིང་ཁྲོད་དུ་བྱུང་བའི་མགུར་དང་སྙན་་་་་་་
ངག དེ་ནས་“ སྙན་ངག་མེ་ལོང་” བོད་ལ་དར་བ་ནས་བཟུང་། སྙན་ངག་ཅེས་
པ་ནི་སྙན་ཞིང་འཇེབས་པའི་ངག་གི་སྦྱོར་བ་ཞིག་ལ་ངོས་འཛིན་བྱེད་བཞིན་་་་་
ཡོད་ལ། བརྗོད་བྱའང་རྩོམ་པ་པོའི་རང་དབང་གི་ཡིད་འགྱུར་སྔོན་དུ་མི་འགྲོ་
བར་སྔར་ནས་གོམས་ཤིང་ཐག་བཅད་པ་བཞིན་བྲིས་ཏེ། བསྐྱར་ཟློས་ཡང་ཟློས་
བྱེད་པའི་སྲོལ་ཞིག་དར་བ་རེད། འཚོ་སྡོད་ཀྱི་གནས་བབ་དང་རིག་གནས་ཁོར་
ཡུག་གི་དབང་གིས་《སྙན་ངག་མེ་ལོང་»གི་ལུགས་ཀྱི་རྒྱན་གྱི་སྤྲས་ལུགས་དང་
ཚིག་ལ་སྙན་ཆ་བཏོད་ཐབས་བཅས་ཀྱི་ཐད་ནས་རིམ་བྱོན་མཁས་པ་དག་གིས་་་
ཞུན་བརྡར་བྱས་འོག ད་ལྟ་ཕར་ཞོག་འབྱུང་འགྱུར་གྱི་དུས་ནམ་ཡིན་རུང་དེ་
ལས་བརྒལ་དཀའ་བའི་གནས་སུ་སླེབས་ཡོད། དེ་ལྟ་བུའི་གྲངས་འབོར་དང་སྒྱུ་
རྩལ་ཟུང་གི་ཐད་ལྟ་རིན་དང་དཔྱད་རིན་ཡོད་པའི་བོད་ཀྱི་སྙན་རྩོམ་ལ་དབྱེ་་་་
ཞིབ་དང་ཕྱོགས་བསྡོམས་བྱས་ན་རྩ་བའི་ཆ་ནས་ལུགས་གཉིས་སུ་དབྱེ་ཆོག་སྟེ།
གཅིག་ནི་ཤོ་ལོ་ཀ་གཅིག་གི་ནང་དུ་ཚིག་རྐང་ཕན་ཚུན་བར་ཚེག་ཁྱིམ་གྲངས་་་་
སྙོམས་དགོས་པ་སྡེབ་སྦྱོར་གྱི་ལུགས་དང་མཐུན་པ་སྟེ་སྡེབ་སྦྱོར་ལུགས་ཀྱི་སྙན་་་
ངག་དང༌། ཅིག་ཤོས་ནི་ཤོ་ལོ་ཀའི་ངེས་པ་མེད་པའི་ཚིག་རྐང་ཕན་ཚུན་བར་
ཚེག་ཁྱིམ་གྲངས་སྙོམས་མི་དགོས་པར་གང་བདེར་རང་མོས་ལྟར་འབྲི་ཆོག་པའི་
རང་དབང་ཅན་གྱི་སྙན་ངག་གི་ལུགས་ཡིན།
ང་ཚོར་དུས་ཡུན་རིང་བའི་སྙན་ངག་གི་ལོ་རྒྱུས་དང་། བརྟན་ཅིང་བརླིང་
བའི་གསར་རྩོམ་གྱི་རྨང་གཞི་ཡོད་ནའང་དེ་ཙམ་གྱིས་མི་ཆོག་སྟེ། དུས་རབས་
གསར་པར་གླུ་སྒྲ་གསར་པ་དགོས་ཤིང་ཤེས་རིག་ལ་བོགས་ཐོན་ཞིང་རིག་རྩལ་་་
གྱི་རལ་ཁ་འགྲན་པའི་དེང་གི་དུས་འདིར་སྙན་ངག་མཁན་པོ་རྣམས་ཀྱི་སྨྱུག་རྩེ་་
ལས་རིན་པོ་ཆེ་གསེར་གྱི་ཐིགས་པ་ལྟ་བུའི་བརྩམས་ཆོས་ཐོན་ཞིང་འཐོན་པ་་་་་
ལས། སློབ་དཔོན་ཆེན་མོ་དོར་ཞི་ཚང་གི་«དཔྱིད་ཀྱི་བདག་མོ་ལྷ་ལས་བབས་
- 136 -



པ་»ནི་ཁོང་ཉིད་ཀྱི་སྙན་རྩོམ་ལས་ཚབ་བྱེད་རང་བཞིན་གྱི་བརྩམས་ཆོས་སུ་་་་་
བརྩི་རུང་སྟེ། སྙན་ངག་གི་རིག་པར་བློའི་འཇུག་པ་ཡངས་པའི་དེང་རབས་ཀྱི་སྐྱེ་
བོ་ཞིག་ཡིན་ཚེ། སྙན་རྩོམ་འདི་མིག་གི་ལྟད་མོ་དང་ཡིད་དབང་གསོ་བའི་ཟས་
སུ་མ་གྱུར་པ་ཧ་ཅང་ཉུང་། ང་ཚོས་སྙན་རྩོམ་འདི་མགོ་ནས་མཇུག་བར་དུ་ཀློག་
ཐེངས་རེར། དུས་རབས་སྔོན་མའི་སྨད་དུ་ཀྲུང་གོའི་ས་གཞི་ཆེན་པོར་བྱུང་བའི་
བདེ་སྡུག་གི་གར་སྟབས་རེ་རེ་བཞིན་སླར་ཡང་མིག་ལམ་དུ་མངོན་པ་དང་། དེ་
དང་བསྡོངས་ནས་བློ་མི་བདེ་བའི་སྐྱོ་སེམས་ཀྱི་མནར་གཅོད་དྲག་པོའང་མི་་་་་་
ཐེབས་པ་མེད། དེ་ནི་སྙན་རྩོམ་འདིའི་ནང་རྩོམ་མཁན་ཁོང་ཉིད་ཀྱི་ཤུགས་དྲག་
པོའི་ཚོར་འདུ་སྟེ། འཚོ་བར་བཅངས་པའི་ཕུགས་འདུན་དང་། ཕམ་སེམས།
དགའ་སྐྱོ་བཅས་འོ་ཆུ་འདྲེས་པ་ལྟར་འབྱེད་དཀའ་ཞིང་། རླབས་ཀྱི་འདེགས་
འཇོག་ལྟར་འཕྱུར་འཇགས་ཀྱི་ངང་དུ་གནས་པའི་རྐྱེན་གྱིས་སོ། །
རྩོམ་མཁན་ཁོང་ཉིད་ཡུན་རིང་དུ་བོད་ཀྱི་དངོས་ཡོད་སྤྱི་ཚོགས་སུ་འཚོ་་་་
བཞེས་གནང་སྟབས། འདས་ཟིན་པའི་ལོ་ཟླའི་ནང་ཆབ་སྲིད་རླུང་རླབས་ཀྱིས་
བོད་ཀྱི་དཔལ་འབྱོར་དང་རིག་གནས་ལ་གཏོར་བརླག་ཚབས་ཆེན་བཏང་བ་་་་
དང་། བོད་མིའི་འཚོ་བ་དང་སེམས་རྒྱུད་ལ་དཀའ་སྡུག་དང་གནོད་འཚེ་དུ་མ་
ཞིག་བཟོས་པ་དངོས་སུ་སྤྱན་གྱིས་གཟིགས་ཏེ། བརྗོད་བྱ་གསར་པ་དང་ཐུགས་
གཞིགས་གསར་པ་ཞིག་གིས་མིག་མདུན་གྱི་སྤྱི་ཚོགས་ལ་འཕོ་འགྱུར་བྱུང་བའི་་་་
ཕྱོགས་སྒོ་མོ་དང་། དུས་རབས་དེའི་ནང་གི་མི་རྣམས་ཀྱི་དགའ་སྐྱོ་ཆགས་སྡང་།
སྙིང་ཁོང་གི་འབོད་སྒྲ་དང་འདུན་པ། བོད་ཁམས་གསར་པ་འཛུགས་སྐྲུན་བྱེད་
པ་བཅས་ལ་དུས་རབས་གསར་པའི་སྙིང་སྟོབས་དང་རེ་བའི་སྲོག་གི་མཆོག་་་་་
སྦྱིན་པ་ནི་སྙན་རྩོམ་འདིའི་ཁྱད་ཆོས་གཙོ་བོ་ཡིན། །
«དཔྱིད་ཀྱི་བདག་མོ་ལྷ་ལས་བབས་པ་»D ཞེས་པ་ནི། བོད་རིགས་མི་
དམངས་ཀྱིས་དུས་ཡུན་མི་ཐུང་བ་ཞིག་ཏུ་རེ་ཞིང་སྙེག་པའི་འབྱོར་ཕྱུག་ལྡན་་་་་
པའི་འཚོ་བ་དང་དད་མོས་རང་དབང་གི་སྤྱི་ཚོགས་ཤིག་མངོན་སུམ་དུ་ཤར་་་་་
- 137 -



བའི་དགའ་ཚོར་དང་དྲན་ཚུལ་གསལ་མཚོན་བྱས་པའི་རི་མོ་ལྟ་བུ་ཞིག་ཡིན།
སྙན་རྩོམ་ཧྲིལ་པོ་ཚན་པ་གཉིས་སུ་དབྱེ་ཆོག་སྟེ། ཚན་པ་དང་པོ་“ནོར་འཛིན་
བུ་མོས་ཟ་འོག་གོས་གྱོན་འབྲུ་བཅུད་མེ་ཏོག་རྒྱན་སྤྲས་ཤིང་། ཞེས་པ་ནས་
“ རྫུ་འཕྲུལ་ཤུགས་ཀྱིས་གློག་ཞགས་ལྟར་བཅིབས་གསེར་རྔ་ཁུར་ནས་ལྷ་ལས་་་་
བབས། །”ཞེས་པའི་བར་གྱི་ཚིག་རྐང་བཅུ་དྲུག་པོའི་ནང་དུ་དུས་སྐབས་ཤིག་ལ་
དགའ་བདེའི་དཔལ་ལ་འགྲན་ཞིང༌། མཐུན་འགྲིག་ཞོ་ལྟར་ཆགས་པ་“ རིག་
གནས་གསར་བརྗེའི་” རླུང་དམར་མི་འདོད་བཞིན་དུ་དྲག་ཏུ་ལྡིང་ཞིང་ཁྲག་་་་
བཞིན་དཀྲུགས་པ་ནི། “ སྟོན་གྱི་ལོངས་སྤྱོད་ཅི་དགར་རོལ་པ་སད་དང་ལྷགས་
པའི་གདུག་རྩུབ་དང་། དགུན་གྱི་ཆོམ་རྐུན་ཚོགས་རྣམས་མི་བཟོད་སེམས་ཀྱིས་
དཔུང་འཇུག་བྱས་” པས། གླིང་འདིའི་མཁའ་ངོས་མ་ལུས་མྱ་ངན་གྱི་དུ་སྤྲིན་
ནག་པོ་ཞིག་གིས་མནན་འོང་བ་སྟེ། “ མི་ཡི་འཇིག་རྟེན་འཆི་བདག་དབང་
བསྒྱུར་སྐྱེ་དངོས་རྣམས་ནི་ཕལ་ཆེར་བཀུམ་” པར་བྱས་པའི་སྣང་ཚུལ་ཡ་ང་བ་་་
ཤར་པ་ལ། “འཇིག་རྟེན་མེས་པོས་སྤྱན་ཆབ་བསིལ་” པ་དང་མི་རྣམས་ཀྱི་སྙིང་
ལ་སྐྲག་འཇིགས་མི་བཟོད་པ་ཞིག་སྦྱིན་པ་བྲིས་ཡོད། །
ཚན་པ་གཉིས་པ་ནི་“ ལམ་དུ་བསྐྱོད་པའི་ངལ་བར་མ་འཛེམ་ཕྱོགས་ཀྱི་་་་
འཁོར་ལོའི་མཐས་གཏུགས་པ། །”ཞེས་པ་ནས་མཇུག་གི་བར་ཏེ། ཚིག་རྐང་ཉེར་
བཞིའི་ནང་སྲིད་ཇུས་གསར་པའི་དཔྱིད་དཔལ་“ སུམ་རྩེན་གནས་ནས་མི་ཡི་་་་
ཡུལ་དུ་” ཤར་བ་ན། ཡུལ་ཕྱོགས་ཀུན་ཏུ་དགུན་ལྗོངས་ཀྱི་འཁྱག་གྲང་བརྒལ་
ཞིང་བདེ་སྐྱིད་དང་རང་དབང་གི་དཔྱིད་དུས་ངང་གིས་སླེབས་འོང་བའི་རྣམ་་་
པ་གསར་པ་དེ་གསོན་ཉམས་ལྡན་པར་བཀོད་པ་དང་། རྩོམ་མཁན་གྱིས་ཕུན་
སུམ་ཚོགས་པའི་འཆར་སྣང་དང་ཤུགས་དྲག་པའི་ཚོར་འདུ། ངོ་མཚར་བའི་
གཟུགས་འགོད་སོགས་ལ་བརྟེན་ནས་ལོ་རབས་བརྒྱད་ཅུ་པའི་དུས་འགོའི་བོད་་་
སྤྱི་ཚོགས་ཀྱི་འགྱུར་ལྡོག་དེ་སྲོག་དབང་ཞུགས་པའི་འཚོ་བའི་རི་མོར་འཕྱུར་་་་་
འབྲི་བྱས་ཤིང་། “ དུས་སྐབས་མི་འདྲ་བ་གསུམ་ལ་བྱུང་བའི་ཀྲུང་གོའི་སྤྱི་ཚོགས་
- 138 -



ཀྱི་འཕོ་འགྱུར་དེ་ཐད་ཀར་མི་བརྗོད་པར་ཡིད་ལ་སེམས་ཤིང་དེ་དང་འདྲ་བའི་་
དཔེ་སྟོན་ཀ་དང་དགུན་ཁ། དཔྱིད་ཀ་བཅས་དུས་ཚིགས་གསུམ་དུ་རང་བྱུང་
ཁམས་ཆེན་པོར་འགྱུར་ལྡོག་སྣ་ཚོགས་བྱུང་བའི་སྣང་ཚུལ་གྱི་སྟེང་དུ་བསྡུས་དེ་་་
བརྗོད་”ེ པར་གཟུགས་སྣང་གི་ཁྱད་ཆོས་མངོན་པར་ཐོན་ཡོད་པ་མ་ཟད།
བརྩམས་ཆོས་ནང་འཆར་ཡན་རིང་ལུགས་ཀྱི་མཚོན་ཐབས་སྤྱད་དེ་“ སྒྲ་བརྒྱ་པ་
ཡིས་གྲང་ངར་གཅན་གཟན་ཕྱོགས་མཐར་བསྐྲད་ཅིང་ནོར་འཛིན་མ། །གཉིད་
ལས་སློང་ཞིང་ཉལ་འགྲོའི་བུ་མོས་རྡུལ་དང་དྲི་མ་འཁྲུད་ཕྱིར་རྒྱུག ” ཅེས་
འཆར་སྣང་ཕུན་སུམ་ཚོགས་པ་ལ་བརྟེན་ནས་འཚོ་བ་དང་བྱུང་རིམ་ཕྲ་རབ་ལ་་་
བློ་ཁ་མི་ཕྱོགས་ལ། བྱ་དངོས་ཀྱི་གདོད་མའི་རྣམ་པའང་གཞིར་མི་འཛིན་པར།
དོན་དངོས་ཀྱི་གནས་ཚོད་དང་སྣང་ཚོད་ལས་བརྒལ་བའི་ངོ་མཚར་བའི་འབྲི་་་་
སྟངས་ཀྱིས་ཀློག་པ་པོའི་ཡིད་དབང་འཕྲོག་པར་བྱེད། །
སྙན་རྩོམ་ཧྲིལ་པོ་དུས་རབས་ཀྱི་ཚོར་འདུ་དྲག་པོ་དང་མི་རིགས་ཤིག་ལ་་་་
བཅིངས་པའི་ལྷད་མེད་བརྩེ་དུང་གིས་ཟིན་ཅིང་། ཁག་ཁུར་གྱི་སེམས་དང་
འབྱུང་འགྱུར་ལ་རྒྱང་ལྟ་བྱེད་པའི་ཕུགས་བསམ་དང་རེ་སྨོན་ནི་ཚིག་དང་ཡིག་་་
འབྲུ་རེ་རེར་འཁོད་ཅིང༌། ངོ་མཚར་བ་དང་ཡིད་མྱོས་པ། བརྩོན་སྙེག་བཅས་
མཉམ་འདྲེས་ཀྱི་ཚོར་སྣང་ལས་ཀློག་པ་པོར་སྨོན་པ་གཏོང་བའི་ཚོར་སྣང་་་་་་་་་
བསྐྱེད་ཅིང་། མི་ཚེ་དང་འཇིག་རྟེན་ལ་གོ་བ་གསར་པ་ཞིག་ལེན་པར་སྐུལ་བར་
བྱེད་དེ།
“ནོར་འཛིན་བུ་མོའི་མིག་གི་རྫིང་བུ་རབ་དགའི་མཆི་མ་གཡོ་བ་ལས། །
འཐོར་བའི་སིལ་མ་མུ་ཏིག་དོག་པ་མཁུར་ཚོས་པདྨའི་ལྟོ་བར་འདྲིལ། །
མཉེན་ལྕུག་ཡལ་གའི་ལག་པ་བརྐྱངས་ནས་དཔྱིད་ཀྱི་བདག་མོའི་མགུལ་་་
བར་འཁྱུད། །
ད་ནས་ཁྱོད་ཉིད་གཏོང་བར་མི་བྱ་བདག་གི་གཏན་གྲོགས་མཛོད་ཅེས་་་་་
- 139 -



ཅེས་པས་སྙན་རྩོམ་གྱིས་ང་ཚོ་ཚང་མར་རང་རང་གི་འཆར་རྟོག་གི་སྟོབས་
ཆེ་ཆུང་ལྟར་ཡུན་རིང་དུ་སྨོན་ཞིང་སྙེག་པའི་སང་ཉིན་ཏེ་འཇིག་རྟེན་གསར་པ་་
ཞིག་ལ་བརྩོན་སྙེག་བྱེད་དུ་འཇུག་པ་ནི་ཕུགས་བསམ་གྱི་ལག་ལེན་ཡིན། སྙན་
ངག་མཁན་པོས་བརྗོད་འདོད་ཀྱི་དམིགས་ཡུལ་དེ་མངོན་སུམ་དུ་བསྟན་ཞིང་་་་
པར་ལ་བློས་བཏགས་ཤིང་གནས་སྤར་བ་སྟེ། བོད་གངས་ཅན་གྱི་འབྱུང་འགྱུར་
དང་མ་འོང་བའི་བདེ་སྐྱིད་དེ་“ དཔྱིད་ཀྱི་བདག་མོའི་” སྟེང་སྤོས་པ་དང་།
བྱམས་དང་སྙིང་རྗེའི་བདག་ཉིད་དུ་གྱུར་བའི་གཟུགས་བརྙན་ནང་བོད་མི་་་་་་
རིགས་དང་ལྷག་པར་གནས་དེར་འཚོ་བའི་མི་རྣམས་ཀྱི་རེ་བ་ཉག་གཅིག་པོ་་་་་
བསྟིམས་ཡོད།
«དཔྱིད་ཀྱི་བདག་མོ་ལྷ་ལས་བབས་པ་»ལ་རེ་སྨོན་གསར་པ་སྟེ་རྩོམ་པ་་་
པོའི་གཤིས་ཀྱི་སེམས་ཁམས་གསར་པ་ཞུགས་ཡོད་པ་ནི།
“ སྐྱེ་དགུའི་རེ་ལྟོས་མིག་ནི་འབུམ་ཕྲག་དཔྱིད་བདག་གདོང་ལ་གཏད་པ་་་
ཡི། ། །
རེ་འདོད་སྐོང་ཕྱིར་བདག་མོ་དེ་ཉིད་ལུས་ནི་བྱེ་བ་ཕྲག་བརྒྱར་སྤྲུལ། །
འོ་ཟོའི་ཁ་དང་ཐོང་གཤོལ་རྩེ་མོ་རྩོམ་པ་མཁན་གྱི་སྙུག་གུའི་རྩེར། །
རི་མོ་པ་ཡི་ཚོན་སྣོད་ནང་དང་གླུ་མ་རྣམས་ཀྱི་མགྲིན་པའི་དཀྱིལ། །
ཚན་རིག་རྟོག་ཞིབ་བྱེད་མཁན་དག་གི་རྣམ་དཔྱོད་རལ་གྲི་རྣོན་པོའི་སོར།།
རྒན་པོ་རྣམས་ཀྱི་ཐོད་གཉེར་བར་དང་བྱིས་པ་དགོད་པའི་མཛེས་ཀོང་དུ།།
འདོད་ལྡན་ན་གཞོན་ཕོ་མོའི་མིག་དང་བུང་བའི་མགྲིན་སྒྲ་སྙན་མོ་ལ། །
དཔྱིད་ཀྱི་བདག་མོ་སྡུག་གུ་མ་དེའི་གཟུགས་ཀྱི་རྣམ་པ་མངོན་པར་་་་་
གསལ། །”
ཞེས་རྩོམ་མཁན་རང་སེམས་ཀྱི་ཉམས་སྣང་ངམ་སྤྱི་ཚོགས་སུ་འཁོལ་བའི་་་
སྤྲོ་སེམས་དང་བདེ་སྐྱིད་དེ་ཉམས་འགྱུར་འབུམ་གྱིས་ཕྱུག་པའི་ཕྱི་རོལ་ཡུལ་གྱི་་་
- 140 -



བཀོད་པ་ཚན་རིག་རྟོག་ཞིབ་མཁན་དང་བོད་མི་རྒན་པོ། ན་གཞོན་ཕོ་མོ་སོགས་
ཀྱི་རྣམ་འགྱུར་དང་སྦྱར་ཏེ། སྤྱི་ཚོགས་ཀྱི་རྣམ་པ་ཞིག་ཕྱིར་ཕྱུང་བ་དང་བསྟུན་
ནས་སྙན་ངག་གི་ཞིང་ཁམས་དེ་མངོན་པར་བཏོན་པ་ན། ཀློག་པ་པོ་རྣམས་ཀྱི་
སྣང་ངོར་དགའ་ཞིང་སྐྱིད་པའི་ཚོར་སྣང་ཞིག་སྦྱིན་པར་བྱེད། འཇིག་རྟེན་གྱི་མི་
རྣམས་ནི་རང་བཞིན་གྱིས་སྡུག་གི་མུན་པ་དྭངས་ཤིང་སྐྱིད་པའི་མཚོ་མོ་འཁྱིལ་་་
བར་དགའ་བའི་ཆོས་ཉིད་དེ། རྩོམ་པ་པོའི་ཚོར་སྣང་དངོས་མ་དང་མྱོང་སྣང་
རྣལ་མའི་གཟུགས་སུ་འཕོས་པ་དང་། འབངས་ཕལ་བའི་བདེ་སྡུག་གི་སེམས་
ཁམས་དེ་དངོས་སུ་ཚོར་བ་དང་། རྙེད་པ་དང་། ཟིན་པ་ལྟ་བུས་མི་སེམས་མྱོས་
པའི་གླུ་དབྱངས་ཚན་པ་གཅིག་སྙན་པའི་ངག་ཏུ་ལྷང་ལྷང་གྱེར་བ་རེད། །
སྙན་རྩོམ་འདི་ཚིག་གི་དམ་ལྷོད་དང་རན་ལ། གོ་སླ་ཞིང་བརྗོད་བདེ་བ།
ཟློས་སྐྱོན་གྱི་ཆ་ཀུན་ནས་སྤངས་ཏེ་དབྱངས་ཀྱི་འགྱུར་ཁུག་དང་ཚིག་གི་སྙན་རོ་་
ལྡན་པ། སྙན་གཞུང་དུ་བཤད་པའི་ཡོན་ཏན་བཅུའི་ནང་གི་སྙན་པའི་ཡོན་ཏན་
སོགས་ལྡན་པས། རྗོད་བྱེད་ཀྱི་ཚིག་རྣམས་ཁར་བདེ་བ་ལྕེ་ཐོག་གི་བུ་རམ་དང་།
སྙན་དབང་གི་བདུད་རྩིར་གྱུར་པ་མ་ཟད། ཚིག་དང་ཡིག་འབྲུ་རེ་རེའི་བར་ན་
སྐྱིད་ལ་རེ་ཞིང་སྡུག་ལ་སྨོད་པའི་འདུན་མ་མངོན་པར་བྱས་ཡོད་དོ། །
གཉིས་པ། གངས་འདབས་ནས་འཐོར་བའི་
《དུང་སེམས་ཀྱི་ཟེགས་མ།
གངས་འདབས་ཀྱི་སྙན་ངག་པ་འཇུ་སྐལ་བཟང་( ༡༩༦༠— )ནི་མཚོ་
སྔོན་མགོ་ལོག་ཏུ་སྐྱེས་ཤིང་། ༡༩༧༧ལོ་ནས་བཟུང་སྙན་ངག་གསར་རྩོམ་གྱི་
ལས་ལ་ཞུགས་པ་དང་། མིག་སྔར་བརྩམས་འབྲས་གཙོ་བོར་སྙན་ངག་གི་གཞུང་
ལ་དཔྱད་པའི་«སྙན་ངག་གི་རྣམ་བཤད་》དང་། སྙན་རྩོམ་ཕྱོགས་བསྒྲིགས་
«གངས་འདབས་ཀྱི་སེམས་པ་»། «དུང་སེམས་རླབས་ཀྱི་ཟེགས་མ་》བཅས་
པར་བསྐྲུན་བྱས་ཡོད། དེ་ལས་ཀྱང་གལ་ཆེ་བ་ནི་ཁོང་གི་《བདག་དང་བདག་གི་
- 141 -



གསར་རྩོམ་སྐོར་གྱི་བསམ་གཞིག་ཐོར་བུ་» ཞེས་པ་ལས་ཁོང་གི་གསར་རྩོམ་་་
གྱི་སྙིང་སྟོབས་དང་སྤོབས་པ་ན་ཚོད་དང་འགྲོགས་ནས་མ་“ རྒས་པ་” མ་ཟད།
ལྡབ་འགྱུར་གྱིས་“ འཕར་ཞིང་ལྡིང་བ་” ནི་བོད་གངས་ཅན་གྱི་གསར་སྐྱེས་ཀློག་
པ་པོ་རྣམས་ཀྱི་སྐལ་བ་སྦོམ་པའི་ལྟོས་སུ་ཆེ་བར་སྙམ་ཞིང་། ཁོང་གི་སྙན་ངག་
ཕྱོགས་ཀྱི་རེ་སྙེག་དང་ངོས་ཟིན་དེ་བཅོས་མ་མིན་པའི་དཔེ་ཚད་དུ་སོན་པར་་་་་
བརྟེན། ཁོ་རང་སློབ་གྲྭའི་སྒོ་ཆེན་ནས་དང་པོ་སྤྱི་ཚོགས་ལ་འཇུག་འགོ་རྩོམ་པའི་
ཚེ། ཁེ་ཚོང་ནོར་སྐྱེད་ཀྱི་རླབས་སྒྲ་ཤང་ཤང་སྒྲོག་པའི་དུས་ལ་ཁེལ་ཀྱང་། དེ་ལ་
དོ་སྣང་དང་རྩོད་ལེན་བྱེད་པའི་ཁོམ་ལོང་མེད་པར། སྙན་ངག་པ་ཡིས་རྙེད་པའི་
ཚོར་བ་དང་མཚན་ཉིད་སྨྲ་བར་རྣམ་དཔྱོད་རྩལ་ལ་བརྟེན་ཅིང་། རླབས་རྒྱུན་དེ་
དག་རྡོག་པས་མནན་ནས། སྤྱི་ཚོགས་ལ་དཔྱད་ཞིབ་དང་མི་རིགས་ཀྱི་ལས་
དབང་འཚོལ་སྙེག་བྱེད་པའི་མཚན་ཉིད་དང་སྙན་ངག་གི་བྱ་གཞག་ལ་ཤར་་་་་
གྱིས་ཞུགས། །
སྙན་ངག་གི་སྲོག་ཤིང་ནི་ནམ་ཡང་རང་གཤིས་དང་བདེན་དྲང་ཡིན་ལ།
དེ་འབྲི་མཁན་གྱི་སྙན་ངག་པའང་ནམ་ཡང་རང་གཤིས་ཀྱི་སར་འགྲེང་ལ་་་་་་
བདེན་དྲང་གིས་འཚོ། སྙན་ངག་པར་རང་གཤིས་ཡོད་པས་ད་གཟོད་རང་རྐྱ་
འཕེར་བའི་བསམ་བློ་ཡོད་པར་གྱུར་ལ། སྙན་ངག་པས་ཚེ་གཅིག་ལུས་གཅིག་ལ།
ཚེ་སྲོག་གི་སྒྲ་དབྱངས་ངོ་མའམ་འཚོ་གནས་ཀྱི་བདེན་པ་མི་བུ་རང་གི་གཤིས་་་་་
ལུགས་ལྟར་མཛེས་སྡུག་གིས་གྱེར་བ་དང་། སྙན་ངག་པའི་མིག་འོད་གཏོད་
སའང་གཙོ་བོ་རྒྱུ་དང་དབང་གིས་བསྐྲུན་པའི་རྒྱས་སྤྲོས་ཀྱི་འཚོ་བ་མིན་པར། སྤྱི་
ཚོགས་ཀྱི་ཆེས་དམའ་རིམ་ན་འཚོ་གནས་ཀྱི་ཆེད་དུ་འཕག་འཚག་བྱེད་བཞིན་་་་
པའི་ཚེ་སྲོག་ཉམ་ཆུང་དག་གཙོ་བོར་བཟུང་ཡོད། དེ་དང་དེའི་དབང་གིས། འཇུ་
སྐལ་བཟང་གིས་སྒང་པ་བོད་ཀྱི་འདུན་མ་བསམ་ཞིང་འཇིག་རྟེན་སྤྱི་ལུགས་་་་་
ཀྱིས་སྲོག་ལྟར་མཐོང་ཆེན་གཙིགས་ཆེན་བྱེད་པ་ཡོད་ཚད་ལ་ཇི་མི་སྙམ་པར་ལྟ་་
བའི་སྙན་ངག་པའི་འཚོ་སྟངས་བྱུང་བ་རེད།
- 142 -



སྙན་ངག་པ་ཁོ་རང་ཉིད་ཀྱིས་“ ང་རང་རྩོམ་རིག་གསར་རྩོམ་ལ་འཇུག་་་་
པའི་དམིགས་ཡུལ་ལམ་དགོས་པ་བཤད་ན། ཐོག་མར་དགའ་ཕྱོགས་དང་མོས་
པ་ཞིག་ཡིན་ལ། ད་ལྟ་བསམ་ན་རང་གི་མི་ཚེའི་རིན་ཐང་མངོན་དུ་འགྱུར་བ་
ཞིག་གི་ཆེད་དུའང་ཡིན་པ་འདྲ་སྟེ། ང་འདི་རུ་སྐྱེས། ང་འདི་ན་ཡོད་ཅེས་སྒྲོག་
པའི་མངོན་འདོད་ཅིག་ཡིན་ཀྱང་སྲིད་མོད། ངོ་ཚ་བཞིན་སྨྲས་ན་བོད་མི་རིགས་
ལ་ག་ཤེད་ཅིག་ནས་ཅུང་ཙམ་རེ་ཕན་ཨེ་ཡོང་སྙམ་པའི་འདུན་པ་ནི་དང་པོ་་་་་་
ཉིད་ནས་ཡོད་ཅིང་ད་ལྟའི་བར་འདོར་མ་མྱོང་། བྱིས་བློ་ཟེར་བ་དེ་ཚོ་འདི་ལྟའི་
བསམ་ཚུལ་ཞིག་ལ་བསྟན་པ་འདྲ་མོད། ང་ལ་ནི་དེ་བྱིས་བློ་ཡིན་པ་ལ་འགྱོད་
གནོང་ཅི་ཡང་མེད་དེ། འགྱོད་པ་ནི་བྱིས་བློ་དེ་ཡི་ཆེད་དུ་འབད་འབུངས་དང་
རྩོལ་བ་བསྟེན་མ་ཐུབ་པ་དེ་ལ་འགྱོད།” ( གོང་མཚུངས་）ཅེས་པས་ཁོང་གིས་་
སྙན་ངག་འབྲི་བའི་དམིགས་ཡུལ་དང་དགོས་ཆེད་སོགས་གསལ་པོར་བསྟན་་་་་
འདུག་པ་ནི། སྙན་ངག་པ་ཡི་དམ་ཚེ་རིང་གིས་“ རང་གི་མི་རིགས་ལ་དགའ་
བའི་སྤྲོ་སེམས་དེ་ནི། ངའི་སྙིང་གི་ཁྲག་དྲོན་འཕྱུར་བའི་གདངས་སྙན་ཡིན། རང་
གི་མི་རིགས་དར་རྒྱས་གཏོང་བའི་འགན་ཁུར་དེ་ནི་ངའི་སེམས་ཀྱི་རྒྱུད་མངས་་་
བརྡུང་བའི་རོལ་དབྱངས་ཡིན། དེའི་ཕྱིར། ངས་རང་གི་མི་རིགས་སྐུལ་སློང་བྱེད་
པའི་རོལ་ཆ་སྐྲུན་དུས། ཚམ་ཚོམ་མེད་པར་རང་གི་བླ་སྲོག་བཞུས་པའི་དྭངས་མ་
དེ་རྒྱུ་ཆ་བྱས་པ་ཡིན།”$ ཞེས་པ་ལྟར། འཇུ་སྐལ་བཟང་གིས་ཀྱང་རང་མི་
རིགས་ལ་ཞེན་པའི་“ བླ་སྲོག་བཞུས་པའི་དྭངས་མ་” སྙིང་ཁུང་དུ་སྦྲུམ་ནས་་་་་་
བྲིས་པའི་སྙན་ངག་ཏུ་དུས་རབས་དང་མི་རིགས་འདིར་བཅངས་པའི་བརྩེ་དུང་
ཁེངས་ཡོད་པ་རེད། ཁོས་ནམ་ཡང་སྤྱན་ཟུང་ལོ་རྒྱུས་བཤུལ་ལམ་རིང་མོར་ཅེར་
ཏེ་ཕྱིར་འདང་དང་བསམ་གཞིག་བགྱིས་པ་ལས་བརྗོད་གཞིའི་ནང་དོན་གསར་
པ་ཞིག་རྙེད་གང་ཐུབ་བྱེད་དེ། རང་མོས་སྙན་ངག་«བླ་རི་»ཡི་ནང་དུ། སྤྱི་
ཚོགས་དང་རང་བྱུང་ཁམས་ཀྱི་རྟག་བརྟན་དང་འགྱུར་ལྡོག་ཁྲོད་ཤུགས་དྲག་་་་
པའི་སེམས་ཁྲལ་གྱི་བསམ་བློ་སྐྱེས་ནས།
- 143
-



“ གནའ་བོའི་རྨུ་ཐག་དུམ་བུར་ཆད་པ་ལས།
བྱང་ཐང་དུ་ལྷུང་བའི་བླ་སྲོག་གསོན་པོ་ཞིག་ལ།
ངག་རྒྱུན་དང་གངས་རྡུལ་ཡང་ཡང་བབས་པས།
ལྷ་སྒྲུང་གི་ཕུང་པོ་གཏོས་ཆེ་བ་ཞིག་ཏུ་ཆགས།”ོ
ཞེས་དང་། ལོ་རྒྱུས་ནི་ཡུན་རིང་ལ་བར་སྟོང་དུ་ལུས་སྡོད་མི་བྱེད་ལ། དུས་
ཚོད་ཀྱི་འགྲོས་ཀྱང་གང་འདོད་ལྟར་ལྡོག་འཁོར་བྱེད་མི་སྲིད་པས། ཡིད་དུ་འོང་
བའི་གནའ་བོའི་རྨུ་ཐག་གི་ལྷ་སྒྲུང་གིས་གཟི་འོད་ལམ་ལམ་འཚེར་བའི་ཚེ་སྲོག་་
གང་མང་ཞིག་ཁྱེར་སོང་མོད། ད་དུང་ཡང་གནམ་འོག་འདི་ནས་མགོ་བོ་གནམ་
ལ་བཏེགས་ནས་འཚོ་བཞེས་བྱེད་མཁན་དག་གིས།
“ གོ་ཁྲབ་དང་གླེགས་བམ་ཡུན་གྱིས་རུལ་བ།
ཟངས་རག་དང་གཏེར་རྡོར་གྱུར། །
རླུང་རྟ་དང་དར་ལྕོག་ལ་བྱང་རླུང་གིས་གཙེས་དྲགས་པས།
ཕྱི་ནང་ངེས་མེད་སྒྱུར་ཅིང་ཁ་ཕྱོགས་ཡང་ཡང་འཚོལ།
དང་པོའི་ཐ་ཚིག་གི་སྣེ་ལས། །
གསོལ་ཁ་དང་ཀི་བསོ་ཡིས་དྲག་ཏུ་བསྐུལ་ཀྱང་། །
རྨི་ལམ་ལ་འཇིགས་པ་བསྟུད་མར་བསྣན་པ་ཙམ།” ( གོང་མཚུངས་）
ལོ་རྒྱུས་ལ་ཕྱིར་མིག་ལྟ་བ་དང་བསམ་གཞིག་བྱེད་པ་ནི་གངས་ཅན་པའི་བུ་
དང་བུ་མོར་སྐྱེས་པ་དག་གི་འོས་འགན་ལོས་ཡིན། མི་རིགས་གང་འདྲ་ཞིག་ཡིན་
ཡང་དེའི་ལོ་རྒྱུས་སྟེང་གཟི་དཔལ་ཆམ་ཆམ་སྤྲོས་པའི་དུས་ཡོད་མྱོང་ལ། ཉམ་
ཉེས་དང་ངོ་ཚ། ཐ་ན་ཕམ་ཁ་ཁུར་བའི་དུས་ཀྱང་ཡོད་མྱོང་། དེ་ནི་ལོ་རྒྱུས་རྒན་
པོའི་མི་ཚེའི་བརྒྱུད་རིམ་ཡིན་ལ། “དབང་ཤེད་དང་སྟོབས་ཤུགས་ཀྱི་ཤ་ཚུགས་
རྔམ་པོ་དེ། བྱིས་སྒྲུང་གི་ཞིང་ན་འགྱུར་རྡོའི་གཟུགས་སུ་བསླངས།”༡ ཞེས་པ་
ལས་ང་ཚོས་བསླབ་བྱ་བླངས་ཤིང་ཉམས་མྱོང་བསྡོམས་ནས་“ ཕྱི་ནང་ངེས་མེད་
སྒྱུར་ཅིང་ཁ་ཕྱོགས་ཡང་ཡང་འཚོལ་” བ་འདི་ད་དུང་ཡང་ནར་མ་སོན་པའི་་་་་
- 144 -



བྱིས་པ་བསམ་མེད་ཅིག་གི་རྩེད་མོར་མཐོང་མི་འོས་སོ། །ལོ་རྒྱུས་ཀྱི་རྨ་ཁ་དང་
གཟི་བརྗིད་དེ་དག་མིག་གིས་མི་གནོན་པ་དང་བསམ་བློས་མི་ཁེབས་པ་ག་ལ་བྱ་
རུང་སྟེ་མི་རུང་ངོ་། །དེ་ནི་ལོ་རྒྱུས་ལ་འགན་མི་འཁུར་བའི་བྱ་སྤྱོད་ཅིག་རེད་དེ།
“ མཚན་མོའི་དུས་སུ། །
མགོ་ཐོག་གི་ཟུངས་ཁྲག་ཤོར་བའི་ནམ་མཁའ་རུ།
ཚེས་རུ་འཁྱོག་པོ་ཞིག་འཁྱོག་ལ་འཕྱང་། །
རི་ཞོལ་གྱི་ལྷས་འདབས་ན།
ལ་གཞས་ཟ་ཟུར་སྒྲོག་པའི་གཞོན་ནུ་མས།
རི་ཆུ་ལ་རྨས་སྐྱོན་ཤོར་བ་མི་ཤེས་ལ། །
དཔྱིད་དུས་ཀྱི་ཁུ་བྱུག་ནི་མགྲིན་པ་མིག་ཆུས་བརྣངས་བཞིན། །
སེམས་པ་གསོ་བའི་ཀུ་ཤུ་རྟག་ཏུ་སྒྲོག”( གོང་མཚུངས་）
བླ་རིའི་ལོ་རྒྱུས་ཀྱང་མི་རིགས་འདིའི་ལོ་རྒྱུས་ཡིན་པ་དང་། འདས་པའི་
དུས་ཀྱི་བླ་རིའི་བརྗིད་རྔམ་དང་དབང་ཐང་ཡང་དུས་ཚོད་ཀྱི་འགྲོས་དང་་་་་་་་
བསྟུན་ནས་སྟབས་སྟབས་པོར་ཡལ་སོང་བ་རེད། འདས་ཟིན་པའི་ལོ་ཟླས་
གསར་སྐྱེས་གཞོན་ནུ་རྣམས་ཀྱི་སེམས་ཁོང་གི་གཤིན་སར་སྡུག་སྣང་གི་ས་བོན་་་
གང་ཡང་སྦས་མ་ཐུབ། ཚེ་སྲོག་གི་གོ་རིམ་ནི་འདི་ལྟར་མྱུར་ཞིང་ཡ་ང་བ་ཞིག་ཏུ་
སྣང་ལ། གཤིས་དུལ་དང་རེ་སྨོན་གྱིས་ནམ་ཡང་དོན་དངོས་ཀྱི་ཚབ་བྱེད་མི་ཐུབ་
པས། མི་རྣམས་ཀྱིས་ནམ་ཡིན་ཡང་འདས་པའི་དུས་དེ་བརྗེད་མི་འོས། སྙན་ངག་
ནི་མི་རིགས་ཀྱི་སེམས་སྒྲ་ཡིན་ལ། སྙན་ངག་པ་ནི་མི་རིགས་དེའི་བློ་དཀར་བའི་
བུ་ཕྲུག་ཡིན་པ་སྨོས་མ་དགོས་ཤིང་། ཁོས་མ་ཡུམ་གྱི་ནུ་ཞོའི་བཅུད་ལ་རོལ་བའི་
མཚུངས་སུ་འགན་འཁྲིའི་འདུན་པ་བརྟན་པོ་ཞིག་དང་འོས་འགན་ལྕི་མོ་ཞིག་་་་
ཕྲག་སྟེང་དུ་བླངས་ཡོད་པ་རེད། །
འཇུ་སྐལ་བཟང་གི་དམིགས་བྱ་མངོན་འགྱུར་བྱུང་བ་ལ་མཐུན་རྐྱེན་མང་་་
- 145 -



པོ་ཡོད་ནའང་། བོད་མི་རིགས་ཀྱི་ལོ་རྒྱུས་རིག་གནས་ལ་གོ་བ་གཏིང་ཟབ་
ཆགས་པ་དང་འབྲེལ་སྤྱི་ཚོགས་དང༌། མི་རིགས། དུས་རབས་བཅས་ལ་འཆང་
བའི་འགན་འཁྲིའི་འདུན་པ་བརྟན་པོ་ཞིག་ཡོད་ཅིང་། «ཀ་རྩོམ་གནོད་སྦྱིན་ཕོ་
བྲང་དཀྲུག་པའི་འཕྲུལ་འཁོར་》སོགས་བཀླགས་ན་རྟོགས་སླ་སྟེ། “ པ་ཏྲའི་རིས་
བཞིན་འཁྱོག་པའི་གཡོ་ཅན་ཚོས་མཐོན་པོའི་གོ་ས་སྒོར་གྱིས་ཉོ། །ཕ་མེས་བརླ་
རུས་རྡུང་བའི་རྐང་འདྲེན་དག་རང་རིགས་དབུ་འཕང་སྒོར་གྱི་དོན། །ར་བཟང་
ལུག་བཟང་བརྩོད་པའི་ཐ་མ་ལ་ཅི་ཡང་མི་བཟང་སྒོར་མོ་བཟང་། །ལ་རྒྱ་མགོ་རྣ་
བཟུང་བའི་མཐར་ཐུག་ལ་གང་ཡང་མི་ཟིན་སྒོར་མོ་ཟིན། །ཤ་ཁྲག་གདོས་བཅས་
ལུས་ལ་གྲུབ་ཟིན་ནས་ང་དང་ཁྱོད་ལ་ཁྱད་མི་འདུག །” ཅེས་སྐབས་དེའི་སྤྱི་
ཚོགས་འཚོ་བའི་ཁྲོད་དུ་དབང་ཆ་དང་མཚན་སྙན་རིས་མེད་དུ་སྤྱད་དེ་རྒྱུ་ནོར་་
གྱི་འདོད་པ་སྐོང་ཅི་ཐུབ་བྱེད་པའི་སྤྱི་ཚོགས་སྣང་ཚུལ་དག་ལ་འཕྱ་སྨོད་དང་་་་
ཟུར་ཟ་བྱེད་པ་ལས་རང་རིགས་ལ་འཆང་བའི་དུང་ཞེན་དྲོན་མོ་ཞིག་ཚ་ལམ་་་་
མེར་མངོན་པ་དང་། སྙན་ངག་གི་རིག་རྩལ་བསླབས་པའི་གངས་ཅན་པ་རྣམས་
ལ་བསླད་པ་མེད་པའི་བརྩེ་དུང་ཤུགས་ཆེན་རྟག་ཏུ་འཆང་ཡོད་པ་ནི་ཆེས་གཙོ་
བོར་གྱུར་བའི་རྒྱུ་རྐྱེན་ཞིག་གོ །
འཇུ་སྐལ་བཟང་གིས་“ ང་ཚོའི་གསར་རྩོམ་གྱི་རྩ་དོན་ནི། བོད་རང་གི་
ཕུན་སུམ་ཚོགས་པའི་རྩོམ་རིག་གི་ངོ་བོ་དང་ཁྱད་ཆོས་རྒྱུན་འཛིན་བྱས་པའི་་་་༌་
རྨང་གཞིའི་སྟེང་རྒྱལ་ཁབ་དང་མི་རིགས་གཞན་གྱི་རྩོམ་རིག་ལེགས་ཆ་ནང་་་་་་
འདྲེན་དང་ཚུར་ལེན་བྱེད་ཅིང་། དེའི་ཁར་གཙོ་བོ་རང་ཉིད་དམ་མི་རབས་
འདིའི་གསར་གཏོད་ཅིག་ཅིས་ཀྱང་ཡོད་པར་བྱེད་རྒྱུ་དེ་ཡིན་སྙམ། དེ་ལས་ཀྱང་
རྒྱུན་འཛིན་ནི་རྨང་གཞི་དང་། གཞི་འཆའ་སའམ་རྐང་འཛུགས་ས་བྱེད་ཅིང་།
ཚུར་ལེན་ནི་ཐབས་ལམ་དང་བྱེད་ཐབས་ཤིག་ཏུ་འཛིན་པ་དང་། གནད་འགག་
ནི་གསར་གཏོད་བྱེད་རྒྱུ་དེ་ཡིན་ལ། གསར་གཏོད་ཅེས་པའང་སྔར་ལུགས་
བསྐྱར་ཟློས་འབའ་ཞིག་མིན་ཅིང་། གཞན་ལུགས་ལ་ལད་ཟློས་ཁོ་ནའང་མིན་
- 146 -



པའི་བརྩམས་ཆོས་ལེགས་པོ་ཀློག་པ་པོས་དང་ལེན་དང་དགའ་མོས་བྱེད་པ་་་་་་
ཞིག་ལ་གོ་ན་ཆོག་སྙམ། ངས་དེ་སྔོན་དེ་ལྟར་ལབ་ཅིང་བྲིས་མྱོང་ལ། རང་གིས་
ཀྱང་དེ་ལྟར་ཨེ་འཁྱོངས་བལྟས་མྱོང་། བརྩམས་ཆོས་འགའ་ཞིག་སྲོལ་རྒྱུན་ཁོ་ན་
ལྟར་བྲིས་ཆོག་ལ། ཁ་ཅིག་ལད་ཟློས་གྱི་ཚུལ་བྱས་ཀྱང་མི་རུང་བ་ག་ལ་ཡོད།” །
ཅེས་པ་ནི་ཁོང་རང་གི་གསར་རྩོམ་ཉམས་མྱོང་ལས་གྲུབ་པའི་སྡོམ་ཚིག་ཡིན་ཙ་་
ན། འཇུ་སྐལ་བཟང་གི་གསར་རྩོམ་འདུ་ཤེས་དང་གསར་རྩོམ་བྱེད་ཐབས་ཡིན་
པའང་སྨོས་མ་དགོས་ཏེ། སྒྱུ་རྩལ་གསར་གཏོད་ཀྱི་གནད་འགག་ནི་“ གསར་པ་
”ཞེས་པའི་ཡིག་འབྲུ་འདི་གཙོ་བོ་ཡིན་ན། ཁོང་གིས་ནམ་ཡང་གསར་གཏོད་ཀྱི་
གོམ་མཚམས་འཇོག་མ་མྱོང་སྟེ། དམངས་ཁྲོད་དང་སྲོལ་རྒྱུན་བྱེད་ཐབས་ལ་
སྤོབས་པ་ཆེན་པོས་འདོར་ལེན་བགྱིས་ཏེ་རང་ཉིད་ཀྱི་ཁྱད་ཆོས་གྲུབ་པ་བྱས།
ཁོའི་སྙན་རྩོམ་《ལྗོན་པའི་ཕུགས་བསམ་»ནི་འདིའི་ཐད་ནས་ཁྱད་ཆོས་ཅུང་་་་
འབུར་དུ་ཐོན་པའི་བརྩམས་ཆོས་ཤིག་ཡིན་སྙམ། །
“དཔྱིད་གསུམ་མཚར་སྡུག་མེ་ཏོག་ཆལ་ཆིལ་དུ་བཞད་པས། །
ཨ་ལྕེའི་དབུ་ལོ་མཛེས་པའི་རྒྱུན་ཆ་ཙམ་ཡོང་ན། །
ན་ཆུང་སོར་མོའི་མཚོན་གྱིས་ཚལ་བ་རུ་འཕངས་ཀྱང་། །
འགྱོད་མེད་བཏང་སྙོམས་ཆེན་པོའི་གཞི་དབྱིངས་སུ་བཏང་ཆོག །
དབྱར་གསུམ་སྣུམ་སྟུག་ཡལ་འདབ་དཔག་ཚད་དུ་རྒྱས་པས། །
ཨ་ཇོའི་སྐུ་ངལ་གསོ་བའི་ཚད་སྐྱོབ་ཙམ་ཡོང་ན། །
ཚ་གདུང་མེ་དུག་དྲག་པོས་བརྩེ་མེད་དུ་གཟིར་ཡང་། །
བསྐང་མེད་ཞི་བ་ཆེན་པོའི་གཞི་དབྱིངས་སུ་བཏང་ཆོག །
སྟོན་གསུམ་སྨིན་ལེགས་འབྲས་བཟང་ཕང་ཕུང་དུ་དུད་པས། །
རྨོ་བོའི་ཟོ་མདངས་གསོ་བའི་བཅུད་ལེན་ཙམ་ཡོང་ན། །
རྣོ་ངར་རྔ་ཟོར་གདུག་པོས་འཇིང་བ་ནས་བཅད་ཀྱང་། །
- 147 -



ཕངས་མེད་དགའ་བ་ཆེན་པོའི་གཞི་དབྱིངས་སུ་བཏང་ཆོག །
དགུན་གསུམ་ཡལ་གའི་ཁོ་ལག་ཕྱོགས་མེད་དུ་བརྐྱངས་པས། །
སྤོ་བོ་མེ་སྟོབས་གསོ་བའི་དྲོད་ལེན་ཙམ་ཡོང་ན། །
རེག་གཅོད་སྟ་གྲི་ངར་མས་དུམ་བུ་རུ་གཏུབས་ཀྱང་། །
ལན་མེད་བཟོད་པ་ཆེན་པོའི་གཞི་དབྱིངས་སུ་བཏང་ཆོག །
ཁྱད་པར་རིང་བའི་རྩེ་མོ་ནམ་མཁའ་རུ་བསྙེགས་པས། །
ནུ་སྲིང་བུ་ཚ་དགྱེས་པའི་སྐས་གདང་དུ་སྒྱུར་ཏེ། །
རྒྱུ་སྐར་དོ་ཤལ་ལེན་པའི་རྐང་སྟེགས་ཤིག་ཡོང་ན། །
རེ་བློ་གཏིང་ནས་ཚིམ་པའི་དགའ་སྟོན་ལ་རོལ་འགྲོ། །”8
ཞེས་པ་དང་། “ སྙན་ངག་པས་ཁོལ་དུ་ཕྱུང་བའི་རྒྱ་ཆེ་ཞིང་ཁོད་ཡངས་པ།
བློས་གཏོང་ཕོད་པའི་མི་རིགས་སྙིང་སྟོབས་ཀྱི་རྩ་བ་གཅིག་ཏུ་སྒྲིལ་ཡོད། དཔྱིད་
ཟླ་ཐ་མའི་དུས་སུ། ལོ་ཟླས་རྡོག་བརྫིས་ཐེབས་པའི་ས་གཞིར། དུས་ཀྱི་འཁོར་ལོ་
མེད་པའི་སྡོང་པོ་ཞིག་ཡོད། མེ་ཏོག་གིས་བུ་མོའི་འཛུམ་མདངས་བརྒྱན་མྱོང་ལ།
ཤིང་འབྲས་ཀྱིས་འཛུགས་མཁན་ལ་དྲིན་ལན་མཇལ་མྱོང་ཞིང་། སྡོང་ལོ་སྐམ་
པོས་ཀྱང་མི་རྣམས་ལ་དྲོད་ཁོལ་སྦྱིན་མྱོང་། དགུན་ཁ་སླེབས་ལ་ཉེ་དུས། སྡོང་པོ་
དག་སྐམ་ཚར་ནའང་སྡོང་རྒན་འདི་ཁོ་ན་འགྱོད་པ་སྐྱེས་ཀྱི་མེད་པར་མ་ཟད།
ད་དུང་རང་ཉིད་རྨང་རྡོ་ཞིག་ཏུ་གྱུར་ནས་རྗེས་རབས་པ་རྣམས་རང་གི་རྩེ་ལ་་་་
འཁྱུད་དེ་འོད་འཚེར་བའི་ནམ་མཁའི་སྐར་མ་འཛིན་པར་སྨོན།”» ཁོས་རང་་་་
གི་རེ་སྙེག་དང་འདོད་དགོངས་དེ་གངས་རིའི་ལྗོངས་འདིར་ལོ་ངོ་སྟོང་ཕྲག་དུ་་་
མར་རྩ་བ་ཟུག་པའི་སྡོང་རྒན་ཞིག་གི་སྟེང་འཕོས་ཤིང་། དེ་ནི་མི་རིགས་འདིའི་
བརྒྱུད་མྱོང་བའི་ལོ་རྒྱུས་དངོས་མ་ཞིག་མ་ཡིན་ནམ། སྙན་རྩོམ་དུ་ལྗོན་པའི་
གཟུགས་ཀྱིས་བླ་ན་མ་མཆིས་པའི་ཕུལ་བྱུང་གི་བསམ་པའི་འཇིག་རྟེན་ཞིག་་་་་་
གཅལ་ཏུ་བཀྲམ། རང་ཉིད་སྐྱོང་བའི་མི་རིགས་དང་ས་གཞིར་སེམས་གཏིང་
= 148 -



ནས་དགའ་ཞིང་གུས་པའི་རྣམ་འགྱུར་ཧ་ཅང་ཞི་བའི་ཉམས་ཀྱིས་མངོན་འདུག།
འཇུ་སྐལ་བཟང་གི་སྙན་རྩོམ་ཁྲོད་དུས་ནམ་ཡང་འབུར་དུ་ཐོན་པའི་ཁྱད་ཆོས་་་
གཙོ་བོ་ཞིག་ནི་ཁེངས་སྐྱུང་དང་ཞི་དུལ་གྱིས་ཕྱུག་པ་མ་ཟད། སྲོལ་རྒྱུན་དང་
དེང་རབས་ཟུང་དུ་འབྲེལ་བ་དེ་རེད། སྒྱུ་རྩལ་གྱི་ཚོར་རྟོག་དང་དུས་རབས་ཀྱི་
འོས་འགན་བསམ་བློས་ཕྱུག་པའི་སྙན་ངག་པ་སུ་ཡིན་རུང་། དུས་རབས་ཀྱི་
བསམ་གཞིག་རྒྱབ་རྟེན་དུ་བྱས་པའི་རང་གི་སྐད་ཆར་ཐུན་མོང་མིན་པའི་མི་་་་་
རིགས་ཀྱི་རིག་གནས་དང་བརྩེ་དུང་གི་སྲོག་རྩ་ཡོད་དགོས་ཤིང་། བརྩམས་ཆོས་
ཀྱིས་ཚུར་སྣང་བྱས་པའི་འཚོ་བ་དང་བསམ་བློར་བདེན་ལུགས་ཀྱི་གཤིས་རྒྱུད་་་་
ཚང་དགོས་པ་རེད།
ཁོང་གི་སྙན་ངག་ནི་སྒྱུ་རྩལ་གྱི་རིམ་པ་ཤིན་ཏུ་མཐོ་བའི་ཁར་དཔྱིད་་་་་་་
དཔལ་དང་པོར་ཕེབས་པ་ལྟར་ཀུན་ནས་གསར་པའི་ཉམས་འགྱུར་ཡང་ལྡན་སྟེ།
ཁོས་སྲོལ་རྒྱུན་དང་རང་ཞེན་ཚིག་རིང་ཐུང་གང་གི་ལམ་ནས་བྲིས་ཀྱང་། བསམ་
བཞིན་དུ་ཚིག་བཅོས་པ་དང་། བཙན་ཤེད་ཀྱིས་འགྲོས་བསྐྱོགས་པའི་ཤུལ་ཙམ་
མི་མཐོང་ལ། ཁོང་གི་སྙན་ངག་ནི་གནའ་བོའི་སྙན་ངག་དང་འདྲ་བར་མཚན་
ཉིད་གཤིས་ལུགས་ཟབ་མོའི་སྙིང་བཅུད་དང་ལྡན་ཡང་། བྲོ་མེད་ཀྱི་ཚིག་གོག་
གྱོང་བོ་དང་། འབྲེལ་མེད་ཀྱི་བརྗོད་བྱ་འཁྲུགས་པོ་ནམ་ཡང་མི་འབྱུང་བར།
ཡང་ན་ཤག་ཤག་བཞུར་བའི་དྭངས་བསིལ་གྱི་ཆུ་ཕྲན་ལྟར་སྙན་ལ་ཡི་གར་འོང་་
ཞིང་། ཡང་ན་ལང་ལོང་དུ་འབབ་པའི་གཙང་ཆེན་གྱི་རྦ་རླབས་བཞིན་བརྗིད་ལ་
བློ་ཁ་སྐྱེད། རེས་འགའ་གསལ་ཞིང་བབ་ཆགས་པ་དམངས་ཁྲོད་ཀྱི་གླུ་གཞས་
དང་ཡང་འདྲ་སྟེ། སྒྱུ་རྩལ་མྱོང་སྟོབས་ཀྱི་རིམ་པ་མི་འདྲ་བ་ཚང་མར་ཟུར་དང་
ངོས་མི་འདྲ་བ་སོ་སོ་ནས་ཚ་མངར་སྐྱུར་གསུམ་གྱི་རོ་ཁྱད་མི་འདྲ་བ་གང་རུང་་་
སྦྱིན་པར་བྱེད། །
སྙན་དེབ་《གངས་འདབས་ཀྱི་སེམས་པ་»དང་«དུང་སེམས་རླབས་ཀྱི་་་་
ཟེགས་མ་》སོགས་ཀྱིས་སྲོལ་རྒྱུན་སྙན་ངག་གི་འབྲི་ཐབས་སྤྱད་དེ་སྙན་ངག་་་་
- 149 -



པས་རང་གི་མི་ཚེ་དང་འཚོ་བར་བཟུང་བའི་ལྟ་ཚུལ་དང་རེ་བ་མཚོན་ལ།
«གནོད་སྦྱིན་ཕོ་བྲང་དཀྲུག་པའི་འཕྲུལ་འཁོར་»སོགས་ཀྱིས་དུས་སྐབས་འདིའི་
སྤྱི་ཚོགས་སྟེང་ནད་ཡམས་བཞིན་མཆེད་པའི་སྣང་ཚུལ་དག་ལ་ཐེར་འདོན་དང་
སུན་འབྱིན་བྱེད་སེམས་མཚོན་ཡོད། དེ་དག་བརྡ་དང་མངོན་བརྗོད་ཀྱིས་གོས་
འཕྱོར་མནབས་པ་མ་ཡིན་པར་ཁ་གསལ་ཞིང་གོ་བདེ་ལ། ནང་དོན་གཏིང་ཟབ་
པའི་སྲོལ་རྒྱུན་གྱི་ཉམས་འགྱུར་རྒྱུན་འཛིན་བྱས་ཁར་དེང་རབས་ཀྱི་བསམ་བློའི་
ཚེ་སྲོག་བརྟན་པོ་ཞུགས་ཡོད། ལྷག་པར་རང་མོས་སྙན་ངག་《དགེ་འདུན་ཆོས་
འཕེལ་»དང་«སྐྱུར་རྩི་ལས་གཞིབས་པའི་མངར་ཁ་》སོགས་དེང་རབས་སྙན་་་་
ངག་གསར་པའི་རྩོམ་སྟངས་བེད་སྤྱད་དེ་སྔར་འདས་ལོ་རྒྱུས་ལ་ཕྱིར་དྲན་དང་་་་
མི་རིགས་ཀྱི་ལས་དབང་ལ་འཚོལ་རྟོག སྙན་ངག་པ་ཞིག་གི་མྱོང་ཚོར་དང་ཁུར་
སེམས། མི་ཚེའི་འཆར་སྣང་སོགས་ཀློག་པ་པོའི་མིག་ལམ་དུ་རི་མོ་ཇི་བཞིན་
མངོན་ཐུབ་པའི་བརྩམས་ཆོས་མང་དུ་སྤེལ་ལ། རྣམ་པ་གསར་པའི་བརྩམས་
ཆོས་དེ་དག་ལ་མཛེས་དཔྱོད་ཀྱི་རིན་ཐང་ལྡན་པའི་སྟེང་། ཉེ་ས་ནས་འཚོ་བའི་
གསར་བྱུང་གི་རྣམ་པར་འཚོལ་ཞིབ་བྱས་པའི་དུས་རབས་ཀྱི་བརྩེ་སེམས་ཤུགས་
དྲག་མཚོན་པ་རེད། ་
མདོར་ན། འཇུ་སྐལ་བཟང་གི་སྙན་ངག་ནི་ལྷུང་ལྷུང་དུ་འབབ་པའི་དྭངས་
གཙང་ཆུ་ཕྲན་ཞིག་དང་མཚུངས་པར་གངས་ལྗོངས་དུས་རབས་གཅིག་གི་སྙན་
ངག་གི་བཞིན་རས་བཀྲུས་ཤིང་། ལུས་སེམས་དང་བ་འདྲེན་པའི་དྲི་བཞོན་
གསར་པར་འདྲ་སྟེ་དེང་རབས་རྩོམ་རིག་གི་ནམ་མཁར་སྐྱོད་པའི་སྙན་ངག་་་་་་
གསར་པའི་སྒྲོ་རྐང་ལེགས་པར་བསྒྲིགས་པས། ཁོང་གི་གྲུབ་འབྲས་ལ་དོ་སྣང་
བྱེད་མཁན་མང་ནས་མང་དུ་འཕེལ་བཞིན་མཆིས་སོ། ། །
-
150
མཁས་པ་



གསུམ་པ། གནའ་དེང་སྙན་ངག་རྒྱུད་སྐུད་ལས་འཕོས་པའི་
«སྐྱ་རེངས་ལྷ་མོའི་འབོད་བརྡ»།༩)
ལྷ་རྒྱལ་ཚེ་རིང་( ༡༩༦༢) ནི་མཚོ་སྔོན་ཞིང་ཆེན་གྱི་ཁྲི་ཀ་རྫོང་དུ་སྐྱེས་
ཤིང་ ཁོ་རང་སྐྱོད་བཞིན་པའི་ལམ་བུ་དེའི་སྟེང་ནས་སྙན་ངག་པས་བསམ་
གཞིག་གི་གོམ་སྟབས་ཀྱང་སྣ་ཚོགས་སྒྱུར་འགོ་བརྩམས་པ་དང༌། ཁོས་རང་གི་
ཚོར་སྣང་དང་རྟོག་འཆར་གླེང་སྐབས་“ ཐང་སྨུག་སྦྲ་ཁྱིམ་ལས་ཉི་འོད་ཀྱི་བརྩེ་་་
ཞེན་དང་ལྷགས་རླུང་གི་གདུག་རྩུབ་རེས་མོས་སུ་མྱངས་པ་དང་། གནའ་བོའི་
ཤིང་ཁང་ལས་ལོ་ཟླའི་ཞབས་རྗེས་དང་མེས་པོའི་བློ་གྲོས་རྙེད་བྱུང་བ་མ་ཟད།
ཆུ་ལེན་བུ་མོའི་བགྲོད་བསྐྱོད་ལས་དེ་དག་གི་གཟུགས་བྱད་ཀྱི་རོལ་སྒེག་དང་་་་
བསླུ་བྲིད་མཐོང་ལ། སྟག་ཤར་གཞོན་ནུའི་དཔུང་ཤ་ལས་དེ་དག་གི་རྩལ་ཤུགས་
དང་དཔའ་གདེང་མཐོང་བ་དང་། རི་རབ་ཀྱི་འགྱིང་སྟབས་ལས། ཕོ་རྒོད་ཀྱི་
བརྟན་བརླིང་མཐོང་། ཆུ་རྒྱུན་གྱི་བཞུར་འགྲོས་ལས་སྒེག་འཆིང་མའི་ཞི་དུལ་
རྙེད་པ་ཡིན།”) ཞེས་པས། ང་ཚོས་ལྷ་རྒྱལ་ཚེ་རིང་ལ་སྙན་ངག་པ་ཞིག་ལ་ཡོད་
འོས་པའི་ཚོར་རྟོག་དང་བརྩེ་སེམས་ལྡན་པ་ཤེས་པར་མ་ཟད། ་ ་ “ འོད་འཚེར་
བར་བྱེད་པ་ཐམས་ཅད་རིན་ཆེན་མིན་པ་དང་། སོ་སྟོན་པར་བྱེད་པ་ཐམས་
ཅད་གྲོགས་པོ་མིན་པ་རྟོགས་ཤིང་...”( གོང་མཚུངས་）ཞེས་པ་སོགས་ལས་་་
ཁོང་ཉིད་ལ་སྙན་ངག་པ་ཞིག་ལ་མཁོ་བའི་སྤོབས་པ་དང་ཆགས་སྡང་གི་ཚོར་བ་
གསལ་ཞིང་མི་འཆོལ་བ་ཞིག་ཡོད་པའང་ཤེས་ཐུབ།
རྩོམ་རིག་བརྩམས་ཆོས་ལ་བརྗོད་བྱའི་དོན་གྱི་ཉམས་གལ་ཆེ་བ་བཞིན་དུ་་
རྗོད་བྱེད་ཚིག་གི་ཉམས་ཀྱང་གལ་ཆེ་སྟེ། རྗེ་ཙོང་ཁ་པ་ཆེན་པོས། “ དོན་བཟང་
བ་ལ་ཡིད་འཕྲོག་ཚིག་སྦྱོར་གྱིས། །སྤྲས་པར་གྱུར་ན་ཆེས་ཆེར་མཛེས་པར་
འགྱུར། །” ཞེས་གསུངས་པ་དང་། «སྙན་ངག་མེ་ལོང་》དུ།
“ སྙན་པ་ཉམས་ལྡན་ཚིག་དང་ནི། །
- 151 -



དངོས་པོ་ལའང་ཉམས་གནས་པ། །
སྦྲང་རྩི་སྤྱོད་པས་སྦྲང་རྩི་བཞིན། །
གང་ཞིག་བློ་ལྡན་དགའ་བྱེད་པའོ། །”
ཞེས་པ་ལྟར། སྙན་ངག་ནི་སྐད་ཆའི་སྒྱུ་རྩལ་གྱི་ཁོངས་སུ་གཏོགས་པས། ཕྱི་
ནང་སྙན་ངག་གང་ཞིག་གི་སྒྱུ་རྩལ་ཞིབ་དབྱེའི་གོམ་པ་དང་པོ་ནི་སྐད་ཆའི་ཞིབ་
དབྱེ་ཡིན་པ་དང་། སྙན་ངག་གི་དབྱངས་ཀྱི་མཛེས་པ་དང་ཡིད་ཡུལ་གྱི་མཛེས་
པ་སོགས་ཡིག་འབྲུ་དང་སྐད་ཆའི་བར་གནས་ཡོད་པ་རེད། སྙན་ངག་པས་སྒྱུ་
རྩལ་གྱི་ཐབས་རྩལ་དུ་མ་བསྲེས་སྦྱོར་གྱིས་ཡིད་བརྙན་བཞེངས་བསྐྲུན་བྱས་ཏེ།
སྙིང་ཁོང་གི་བརྩེ་དུང་ཉིང་བསྡུས་ཀྱིས་གླུ་རུ་ལེན་བཞིན་ཡོད། ལྷ་རྒྱལ་ཚེ་རིང་
གི་སྙན་ངག་ལ་སྙན་པའི་དབྱངས་ཀྱི་མཛེས་པ་འབུར་དུ་ཐོན་འདུག་སྟེ།
ངམ་ནག་མཚན་མོས་འཁྱུད་པའི་རྒྱུ་རུ་གཉིད་ལ་ཡུར་བའི་གངས་རི་ཡ། །
ད་ནི་ཁྱོད་ཀྱི་མཚར་སྡུག་འཛུམ་དཀར་འཇིག་རྟེན་དཔྱིད་དུ་དགོད་ལ་་་་
རན། །
བདག་གིས་མ་རིག་མུན་པའི་སྲིན་མོ་དམར་སེར་མེ་ལ་སྒྲོན་བཞིན་དུ། །
ཡུལ་གྱིས་རྣམ་པར་བསྐལ་བའི་ཤར་ནས་ཞབས་སྐྱེས་གར་སྟབས་འདི་རུ་་་
སྒྱུར། །
སྲ་འཐས་འཁྱག་རོམ་སྦུབས་སུ་སྨྲ་བརྗོད་ཡུན་རིང་བཅད་པའི་གཙང་་་་་་
ཆབ་ཡ། །
ད་ནི་རྟོགས་པ་སད་པའི་སྙན་འགྱུར་གླུ་སྒྲ་གསང་མཐོར་སྒྲོགས་པར་གྱིས། །
རང་ལ་དབང་བའི་སྔོན་སྐྱོད་རྐང་སྟབས་ཁ་བཏགས་བཞིན་དུ་སྐྱོད་པར་་་་
གྱིས། །
ད་ནི་ཡང་ཡང་ཡིད་ལ་བཅགས་པའི་རེ་སྨོན་གཞི་ནས་མངོན་སུམ་གྱུར། །
- 152 -



དུད་སྨུག་ཀློང་དུ་འཁྱིལ་བའི་རུམ་ན་སྡུར་བ་འདྲེན་པའི་གྲོང་སྡེ་ཡ། །
ཡིད་ཀྱི་མཁའ་ལ་འཐིབས་པའི་བྱིང་རྨུགས་ཤེས་རྟོགས་གླལ་མོས་གཏོར་་་་
བར་གྱིས། །
ད་ནི་ཁོད་སྙོམས་གཤིན་པའི་ས་ཞིང་དགུན་གྱི་འཆིང་རྒྱ་ལས་གྲོལ་བས། །
ཁྱུང་དཀར་མཛོ་རྣམས་དོར་དུ་སྡེབ་ལ་དཔྱིད་ཀྱི་རྨོ་འདེབས་གསར་དུ་་
བརྩམ། །
རི་སྐྱེས་མེ་ཏོག་རྨི་ལམ་མཛེས་པའི་རྒྱུན་དུ་རྨི་བའི་ན་ཆུང་ཀྱེ། །
ད་ནི་ཀུན་ནས་འཕྱིངས་པའི་སྐྲ་ལོ་ཆུ་བོའི་འགྲམ་དུ་ཤད་པར་གྱིས། །
ཡུན་རིང་ངོ་འཛུམ་གནག་པའི་བཞིན་གྱི་ལྷད་མེད་སྤྲོ་འཛུམ་གྲོལ་བར་་་་་་
མཛོད། །
ཁྱོད་ཀྱི་ལང་ཚོའི་མཛེས་སྡུག་སྤྱོམ་ཕྱིར་ཉི་གཞོན་ཤར་གྱི་གྲོང་ལས་འོངས།།
ཞེས་པ་དང་། 《སྙན་ངག་མེ་ལོང་»ནང་བསྟན་པའི་ཕུན་སུམ་ཚོགས་པའི་
རྒྱུན་གྱི་སྦྱོར་སྟངས་ལྟར་ཚིག་དང་ཐ་སྙད་ཀྱི་བསྡེབས་ལྷག་པར་འགྲིག་ཅིང་་་་་་
འཕྲོད་པར་སྤེལ་ཡོད་པ་མ་ཟད། དེང་རབས་ཀྱི་གདངས་མཚམས་དང་གྲིམ་
ལྷོད། འདེགས་འཇོག་སོགས་འདྲེས་མར་སྤེལ་བས་ཁུ་བྱུག་སྔོན་མོས་གསུང་
དབྱངས་སིང་སིང་བསྒྱུར་བ་ལྟ་བུའི་མཛེས་པའི་དབྱངས་ཀྱི་ཉམས་འགྱུར་ཞིག་་
ཐོན་ཡོད་པ་དང་། སྐད་ཆའི་ཤོང་ཚད་དང་ལྡེམ་ཤུགས་བཅས་ལ་ཤུགས་སྣོན་
བརྒྱབ་ཡོད་པ་རེད། བོད་ཀྱི་སྲོལ་རྒྱུན་སྙན་ངག་ལ་མཚོན་ན། སྙན་ངག་གི་རྩ་
བའི་རང་གཤིས་དེ་ཚིག་གི་མཛེས་པ་ལྷུར་ལེན་པའི་སྟེང་ན་ཡོད། ཚིག་དེ་སྙན་
པར་བྱ་བའམ་རྒྱན་གྱིས་བརྒྱན་པར་བྱ་བ་གཙོ་བོ་ཡིན། ལྷ་རྒྱལ་ཚེ་རིང་གི་སྙན་
ངག་ལའང་ཚིག་རྒྱན་གྱིས་བརྒྱན་པའི་ཁྱད་ཆོས་མངོན་གསལ་དུ་ཡོད། ཁོའི་
སྙན་རྩོམ་གྱི་ཚིགས་སུ་གཅོད་སྟངས་ལ་སྲོལ་རྒྱུན་སྙན་ངག་གི་ཁྱད་ཆོས་འབུར་་་་
ཐོན་དུ་ལྡན་ཡོད་པ་མ་ཟད། བསྐོར་བའི་རྒྱུན་གྱི་རྣམ་པ་ཅན་ཡང་མི་ཉུང་བ་
- 153 -



ཡོད་པ་དཔེར་ན་《ཕངས་པའི་མཆི་མ་དབང་མེད་བཞུར»། «ཁྱོད་ལ་བརྗོད་
འདོད་ཀྱི་འོད་ལམ་ལམ་གྱི་སྐད་ཆ་དེ་»ལྟ་བུ་སོགས། ཚིག་འགྲོས་ལྷོད་པ་དེ་
ཡང་དོན་གྱིས་དམངས་གླུའི་ཤན་ཞུགས་པ་འདྲའོ། །
ང་ཚོས་གཏམ་བརྒྱ་བཤད་པའི་སྙིང་པོ་དང་འོ་བརྒྱ་དཀྲོགས་པའི་མར་ལོ་་
སྟེ། ལྷ་རྒྱལ་ཚེ་རིང་ལགས་ཀྱི་སྙན་ངག་གི་དབྱངས་ཀྱི་མཛེས་པ་གྲུབ་པའི་རྩ་
གནད་ནི་ཚིག་གི་གཅོད་མཚམས་དང༌། སྙན་ཆའི་སྡེབ་སྦྱོར། འཇམ་རྩུབ། གྲིམ་
ལྷོད་སོགས་ལ་མཉམ་སྣང་ཆེན་པོ་འཇོག་པའི་གསར་རྩོམ་གཤིས་ཀ་དང་རག་་་་
ལས་པ་མ་ཟད། ཁོ་རང་ཆུང་དུས་ནས་དམངས་ཁྲོད་གླུ་གཞས་དང་གླིང་སྒྲུང་གི་
འཆད་གྱེར་སོགས་ལ་མོས་ཤིང་གོམས་པའི་མཐུ་ནུས་ཀྱིས་ཀྱང་ཡིན་སྙམ། ཁོང་
གི་སྲོལ་རྒྱུན་དང་དེང་རབས་གང་གི་རྩོམ་སྟངས་ལྟར་མཛད་པའི་སྙན་རྩོམ་་་་་་
གང་ཡིན་ཡང་རི་མོའི་སྒྱུ་རྩལ་དང་དབྱངས་ཀྱི་སྒྱུ་རྩལ་གཉིས་ཀྱི་ལྷན་འཛོམས་་་
ཤིག་ཏུ་སྣང་ལ། ཁོའི་སྙན་ངག་གི་ངང་རྒྱུད་ལྷོད་ཅིང་གཤིས་ཀ་འཇམ་པ། ཞི་
ཞིང་དུལ་བའི་ཡིད་བརྙན་གྱི་ཆ་དག་གཙོ་བོ་སྙན་རྩོམ་གྱི་ཚིག་འགྲོས་ལྷོད་པ་་་་
ཅན་དུ་སྣང་བ་ལས་བྱུང་བ་དང་། ཁྱད་ཆོས་འདི་དག་ནི་རྩོམ་པ་པོས་ཡུན་རིང་
དུ་སྲོལ་རྒྱུན་གྱི་མཛེས་དཔྱོད་ལྟ་བ་དང་ལེན་དང་སྲོལ་རྒྱུན་སྙན་ངག་ལས་སྔོག་་
འདོན་བྱས་པའི་ཉམས་མྱོང་གི་རྩལ་ལས་ཐོན་པ་ཞིག་རེད། “མཉེས་གཤིན་
འཇམ་མཉེན་གྱི་མཛེས་པ་དང་འཆར་ཡན་གྱི་ངང་ཚུལ་དེ་ཁོའི་སྙན་ངག་གི་རྩ་་
བའི་ཁྱད་ཆོས་ཡིན།” ཞེས་པ་དང་། ལྷ་རྒྱལ་ཚེ་རིང་ལགས་ཀྱི་སྲོལ་རྒྱུན་དང་
དེང་རབས་ཀྱི་ཐབས་གང་རུང་ལ་བསྟེན་པའི་སྙན་རྩོམ་གང་ཡིན་ཡང་སྙན་་་་་
འཇེབས་དབྱངས་ཀྱི་ཉམས་འགྱུར་དུ་མས་ཕྱུག་པའི་ཚིག་རྐང་ཆུ་འཛིན་དཀར་་
པོའི་གསེབ་གསེང་དུ་དལ་བུར་སྐྱོད་པའི་ཡིད་བརྙན་ཆུ་ཤེལ་དབང་པོ་ལས་་་་་་
འཆར་བརྙན་འབྲེལ་རྟོག་དང་རྣམ་པར་འགྱུར་བ་ལ་སོགས་པའི་སེམས་བྱུང་གི་
ཟེར་ཕྲེང་ཕྱོགས་བཞིར་སྤྲོ་བར་བྱེད་ཅིང་། ཡིད་དུ་འོང་ཞིང་ལྟ་ན་སྡུག་པའི་སྒྱུ་
རྩལ་གྱི་ཞིང་ཁམས་ཤིག་ཆགས་པ་ནི་ཞིབ་མོར་སེམས་ན་དབྱངས་ཀྱི་མཛེས་པ་་་
- 154 -



དང་འབྲལ་ཐབས་མེད་དོ། །
ལྷ་རྒྱལ་ཚེ་རིང་གི་སྙན་རྩོམ་ལ་བལྟས་ན། 《ཕངས་པའི་མཆི་མ་དབང་
མེད་བཞུར་》ཞེས་པ་ནས་“ བདག་གིས་བསིལ་ལྗོངས་ལོ་རྒྱུས་ལ་འདྲི་གཅོད་་་་
ལན་གཉིས་བྱས་རྗེས། ཆེས་མཐོ་བའི་གནས་དེ་རུ་དཔྲལ་བ་ཐལ་མོས་བཀབ་
ནས་རྒྱང་ལྟ་བྱས་པས་ཡིན།” ཞེས་པ་ལྟར། ཁོའི་སྙན་རྩོམ་གྱི་བསམ་བློར་
འགྱུར་ལྡོག་བྱུང་ཞིང་མི་རིགས་ལ་སེམས་ཁྲལ་བྱེད་ཀྱིན་གཏན་འདུན་ལ་སྙེགས།
དེ་ནས་བཟུང་ཁོས་རྩོམ་འབྲི་བའི་དམིགས་ཡུལ་དང་རང་གི་འགན་འཁྲི་ཡོངས་
སུ་ཤེས་རྟོགས་བྱུང་བ་དང༌། གུ་དོག་པའི་“ བསྟོད་ཚོགས་” ཀྱི་སྦུབས་རྒྱ་ལས་
ཐོག་མར་དགའ་སྐྱོ་ཆགས་སྡང་གི་དངོས་ཡོད་འཚོ་བར་སྨྱུག་རྩེ་བསྒྱུར་ཅིང་།
སྙིང་གཏམ་ཡོད་ཀྱང་བཤད་མི་ཕོད་པ་དང་མིག་ཆུ་མཆིས་ཀྱང་བཞུར་མི་ཕོད་་་
པའི་ལས་དབང་ལ་བསམ་གཞིག་བྱེད་འགོ་བརྩམས་ཏེ།
“ བརྗོད་འདོད་པ་ཞིག་བློས་ཐུབ་རྣམས་ལ་ལྷུག་པོར་སྨྲས་པ་དང༌།
ལེན་འདོད་པ་ཞིག་བརྩེ་བ་ཆེན་པོས་གསེང་མཐོར་བླངས།”འ}
ཞེས་བརྗོད་འདོད་ཀྱི་སྐད་ཆ་རྣམས་གྱ་གྱུ་དང་བྲལ་བའི་སེམས་དང་གོ་་་་
བདེ་འཇམ་མཉེན་གྱི་ངག་གིས་ཀློག་པ་པོའི་སྙན་ལམ་དུ་སྒྲོག་གིན་ཡོད། །
སྤྱིར་བོད་ཀྱི་ངག་རིག་གི་མཛེས་དཔྱོད་ཁྱད་ཆོས་དེ་ཞི་འཇམ་ལྷོད་མཉེན་་
གྱི་སྟེང་ནས་ཡོད་པ་ཞིག་ཡིན། གདོད་མའི་གཞི་ལས་བྱུང་ཞིང་གཉུག་མའི་རང་
ཆས་རྫོགས་པའི་བོད་ཀྱི་དམངས་གླུར་མཚོན་ན། ལེན་མཁན་པའི་སྐད་ཇི་ལྟར་
མཐོ་བའམ་ཇི་ལྟར་འཛེར་ཡང་ནང་སྙིང་དང་འབྲེལ་བའི་ལྷོད་བག་གི་ཆ་དེ་་་་་
ཡིན། སྐད་ཆ་ལ་སྙན་ཆ་ཐོན་དགོས་ན་ཚིག་གི་གཅོད་མཚམས་དང་ཆ་ཡའི་སྡེབ་
ལུགས་ལ་མཉམ་འཇོག་དགོས་པ་མ་ཟད། སྙན་རྩོམ་དུ་བཀོལ་བའི་བྱ་དངོས་ཀྱི་
མིང་དང་ཐ་སྙད་ལའང་གདམ་གསེས་ཡོད་དགོས་པ་རེད་དེ། 《ཚངས་སྲས་
བཞད་སྒྲ་»ལས། “ ཁྲོ་བ་དང་། དམག་དཔུང་། གཡུལ་ཐབས་ཀྱི་ལས་སོགས་ལ་
བསྟོད་བསྔགས་བྱས་ན། དོན་དུ་དྲག་ཤུལ་གྱི་ཉམས་འབྱུང་དགོས་པས་སྒྲ་
- 155 -



གདངས་རྩུབ་པ་ཤས་ཆེ་ན་ཚིག་བརྗིད་པ་འབྱུང་བའི་རྐྱེན་གྱིས་ཚིག་ལ་བརྗིད་་་
ཉམས་ཆེ། བསྟན་བཅོས་ཀྱི་བརྗོད་བྱ་དང༌། ཡུལ་དང་གནས་ལ་བསྟོད་པ།
སྤྲིངས་ཡིག་ལྟ་བུ་སོགས་ལ་སྒྲ་གདངས་འཇམ་ཞིང་ལྷོད་པ་ཤས་ཆེར་སྦྱར་ན་་་་་་
ཚིག་སྦྱོར་སྙན་པའི་ཉམས་སུ་འགྱུར་བས་ན། ཚིག་ཧ་ཅང་མཛེས་པའི་ཁྱད་ཆོས་
སོགས་ཡོད།”།) ཅེས་གསུངས་པ་ལྟར། རྩོམ་པ་པོས་སྙན་ངག་གི་ཚིག་སྦྱོར་སྤེལ་
བའི་རྩ་དོན་བཞིན་ཡུན་རིང་དུ་གཅེས་སུ་བཟུང་བས། རྒྱུན་པར་རང་གི་མཐོང་
ཡུལ་དུ་གྱུར་པའི་རྩི་ཤིང་ནགས་གསུམ་དང་། མེ་ཆུ་རླུང་གསུམ། ཉི་ཟླ་སྐར་
གསུམ། རྟ་ནོར་ལུག་གསུམ། དབྱར་དགུན་སྟོན་དཔྱིད། ས་རྡོ་རི་བྲག་སོགས་མང་
ཚོགས་དང་འབྲེལ་འདྲིས་དང་གསལ་ཆ་ཆེ་བའི་བྱ་དངོས་ཀྱི་མིང་སོགས་སྙན་་་་
ངག་ཏུ་འདྲེན་བཞིན་ཡོད་ལ། ཆེས་འདྲིས་ལོབས་སུ་སོང་ཡོད་པའི་ཐ་སྙད་སྟེང་
རྩོམ་པ་པོའི་ཞེན་དོན་ལྷུག་པོར་ཞུགས་པ་བྱས་ཤིང་། མིང་དང་ཐ་སྙད་ཡོངས་
རྫོགས་མཛེས་པའི་ཆོས་སུ་བྱེད་པའི་རྩོམ་ཚུལ་འདིས་གཤིས་འཇམ་གྱི་མཛེས་་་་་
པའི་སྟེང་ལ་ཡིད་ཡུལ་གྱི་མཛེས་པ་བསྣན་པར་བྱས་ཏེ། ཡིད་ཡུལ་གྱི་མཛེས་པའི་
ཁྱད་ཆོས་དེའང་གྲུབ་པར་མཛད་ཡོད། ཀློག་པ་པོར་གསལ་ཆ་ཡོད་པའི་བྱ་
དངོས་ཀྱི་མིང་དང་ཐ་སྙད་བཀོལ་བ་དེས་ཀློག་མཁན་རྣམས་རང་དབང་མེད་་་
པར་སྙན་རྩོམ་ནང་གི་བརྗོད་ཡུལ་དེར་བཀྲི་བར་བྱེད་པ་དང་། གནས་དེ་ནས་
རྩོམ་པ་པོ་དང་མཉམ་དུ་དགའ་སྐྱོ་ཆགས་སྡང་གི་སེམས་ཁམས་ཤིག་མྱོང་བར་་་་
བྱེད་པ་དེ་དོན་དུ་སྙན་ངག་གི་ཡིད་ཡུལ་ཡིན། དེ་ལ་ཕྱི་ནང་སྙན་ངག་རིག་པ་སྨྲ་
བ་རྣམས་ཀྱི་བཞེད་ཚུལ་ལྟར་ན། ཡིད་ཡུལ་ནི་རྩོམ་པ་པོ་རང་ངོས་ཀྱི་བརྩེ་དུང་
དང་ཕྱི་ཡུལ་གྱི་དངོས་པོའི་འཇིག་རྟེན་གཉིས་ཆུ་དང་འོ་མ་བཞིན་ཕན་ཚུན་་་་་
འདྲེས་པ་ལས་བྱུང་ཞིང་གྲུབ་པའི་སྒྱུ་རྩལ་གྱི་ཞིང་ཁམས་ཤིག་ཡིན་པ་དང་།
གསར་དུ་བྱུང་བའི་མཛེས་དཔྱོད་རིག་པའི་གཞུང་ལུགས་འདིས་དུས་ཡུན་རིང་་
པོའི་གསར་རྩོམ་ལག་ལེན་ཁྲོད་ཀྱི་ཉམས་མྱོང་དང་འབྲས་བུ་ཕྱོགས་བསྡོམས་ལྟ་
བུ་བྱས་ཡོད་དོ། །འཇིག་རྟེན་གྱི་མཛེས་པ་ཡོད་ཚད་ཀྱི་ཟེར་མའི་ཕྲེང་བ་ནི་
- 156 -



སེམས་རྒྱུད་ཀྱི་ཆུ་ཤེལ་དབང་པོ་ལས་སྤྲོས་པས་ན། སེམས་རྒྱུད་ཀྱི་འཕྲོས་པ་མེད་
ཚེ་མཛེས་པའང་ཡོད་མི་སྲིད་དེ། སུའེ་ཙེར་གྱི་( switzehand) བསམ་བློ་པ་ཆེན་
མོ་ཨར་མེ་ཡིས་རང་བྱུང་གི་ཡུལ་ལྗོངས་ལེབ་མོ་ཞིག་ནི་སེམས་རྒྱུད་གཅིག་གི་་་་
ཞིང་ཁམས་ཡིན་ཞེས་གསུངས་པ་དང་། ན་གཞོན་སྙན་ངག་པ་ལྷ་རྒྱལ་ཚེ་རིང་
ལགས་ཀྱིས་མཛད་པའི་《སྐྱ་རེངས་ལྷ་མོའི་འབོད་བརྡ་»ཡི་ནང་ཀློག་པ་པོ་་་་་
རྣམས་ལ་ཤིན་ཏུ་གསལ་ཆ་ཆེ་བའི་རང་བྱུང་ཁམས་ཀྱི་བྱ་དངོས་ཚང་མ་ཁོའི་་་་
སེམས་རྒྱུད་ཀྱི་དགའ་སྐྱོ་མཚོན་བྱེད་ཀྱི་ཞིང་ཁམས་བྱས་འདུག
དེང་རབས་སྙན་ངག་པ་ལྷ་རྒྱལ་ཚེ་རིང་ལགས་ཀྱིས་དེ་ལྟར་སྙན་ངག་གི་་་་
ཁ་གཏོད་ཡུལ་དང༌། ཀུན་རྟོག་གཡོ་སྟངས། འབྲི་ཐབས་སོགས་རྩ་བའི་སྟེང་ནས་
སྙན་ངག་གསར་པར་རྐང་པ་བཙུགས་ཤིང་། རྗོད་བྱེད་དང་སྒྲིག་གཞི་དབྱངས་
འགྲོས་སོགས་རྣམ་པའི་སྟེང་ནས་སྲོལ་རྒྱུན་སྙན་ངག་དང་ཉེ་བར་བ ཏུད་དེ།
《སྐྱ་རེངས་ལྷ་མོའི་འབོད་བརྡ་»ཡི་ནང་སྙན་ངག་གསར་རྙིང་གཉིས་པོའི་དགེ་
མཚན་ཟུང་འབྲེལ་ལེགས་པར་བྱས་ཡོད། རྩོམ་པ་པོས་བོད་ཀྱི་སྤྱི་ཚོགས་ཁྲོད་
རྒྱུན་ཆགས་སུ་གྱུར་པའི་བསམ་བློའི་རིགས་དེ་ཧ་ཅང་སྤྱིར་བཏང་གི་བརྗོད་བྱ་་་
ས་རྡོ་དང་ནོར་ལུག་ལྟ་བུའི་སྟེང་འཕོས་ཏེ། བརྗོད་བདེ་དབྱངས་ཀྱི་འགྱུར་ཁུག་
རོལ་མོ་ལྟར་སྙན་ཞིང་འཇེབས་པའི་སྒོ་ནས་རང་ཉིད་དམ་རང་གི་གྲོགས་པོ་་་་་
ཚོར་གསོང་པོར་བརྗོད་པ་དང་། བོད་སྤྱི་ཚོགས་ཁྲོད་བག་ལ་ཉལ་བའི་གསང་བ་
དེ་སྐད་ཤུགས་དྲག་པོས་བརྗོད་པ་ནི། སྙན་ངག་པ་ཁོ་རང་གིས་“ ང་རང་ཐམས་
ཅད་ཁོང་དུ་སྦེད་ལ་མི་མོས་པར་ཡོད་ཚད་ངག་ཏུ་འཁྲོལ་ལ་དགའ་བ་ཡིན།”
ཞེས་པ་དེས་ཕལ་ཆེར་ན་ཧ་ཅང་ཕྲ་བའི་དུས་ནས་བོད་སྤྱི་ཚོགས་ཀྱི་ཡར་ཐོན་་་
དང་། མི་དམངས་ཀྱི་བདེ་སྡུག་སོགས་ལ་སེམས་ཁུར་གནང་གིན་ཡོད་པ་སོགས་
གསལ་མཚོན་བྱས་ཡོད་དོ། །
– 157 -



དཔྱད་གཞིའི་ཡིག་ཆ།
Q དོར་ཞིའི་«དཔྱིད་ཀྱི་བདག་མོ་ལྷ་ལས་བབས་པ་»ཞེས་པ་༡༩ ༨ ༣ ལོའི་《སྦྲང་་་་
ཆར་》དེབ་གསུམ་པར་གསལ།
2 ཆབ་འགག་རྟ་མགྲིན་གྱི་«བོད་ཀྱི་དེང་རབས་རྩོམ་རིག་གི་ལོ་རྒྱུས་》ཞེས་པ་་་་་་
༢༠༠༧ལོར་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་ཤོག་ངོས་༡ ༣༤པར་གསལ།
(36Q8 འཇུ་སྐལ་བཟང་གི་«ལྗོན་པའི་ཕུགས་བསམ་»ཞེས་པ་མཚོ་སྔོན་མི་་་་་་
རིགས་དཔེ་སྐྲུན་ཁང་གིས་༡༩༩༤ལོར་དཔེ་སྐྲུན་བྱས་པའི་«གངས་འདབས་ཀྱི་སེམས་་་་་་
པ་»ཞེས་པར་གསལ།
འཇུ་སྐལ་བཟང་གི་«བདག་དང་བདག་གི་གསར་རྩོམ་སྐོར་གྱི་བསམ་གཞིག་»
ཅེས་པ་༡༩༩༨ ལོའི་ཟླ་༧པའི་ཚེས་༡༦ཉིན་གྱི་«མཚོ་སྔོན་བོད་ཡིག་གསར་འགྱུར་»ད་་་་་་
གསལ།
(S ཡི་དམ་ཚེ་རིང་གི་«སྙན་ངག་གི་བླ་སྲོག་བཤད་པ་»ཞེས་པ་མཚོ་སྔོན་མི་རིགས་་་་
དཔེ་སྐྲུན་ཁང་གིས་༡༩༩༣ལོར་དཔེ་སྐྲུན་བྱས་པའི་«རྩོམ་བཤད་གཏམ་ཚོགས་»ཀྱི་ཤོག་་་
ངོས་༤༦༦པར་གསལ།
9 བདེ་སྐྱིད་འཚོའི་སེམས་པའི་རྩོམ་གྱི་ལམ་བུ་》ཞེས་པ་མི་རིགས་དཔེ་སྐྲུན་ཁང་་་
གི་༢༠༠༦ལོར་དཔེ་སྐྲུན་བྱས། །
འ00003 ལྷ་རྒྱལ་ཚེ་རིང་གི་«སྐྱ་རེངས་ལྷ་མོའི་འབོད་བརྡ་»ཞེས་པ་མི་རིགས་དཔེ་་
སྐྲུན་ཁང་གིས་༡༩༩༦ལོར་དཔེ་སྐྲུན་བྱས་པར་གསལ། །
དེ བདུད་ལྷ་རྒྱལ་གྱི་《མཉེས་གཤིན་འཆར་ཡན་གྱི་སྙན་ངག་》ཅེས་པ་༡༩༩༩ ལོའི་་
ཟླ་༡ ༢པའི་ཚེས་༢ ཉིན་གྱི་«མཚོ་སྔོན་བོད་ཡིག་གསར་འགྱུར་》དུ་གསལ། །
03 ལྷ་རྒྱལ་ཚེ་རིང་གི་«ང་དང་སྙན་ངག་》ཅེས་པ༡༩༩༨ ལོའི་ཟླ་༡༢པའི་ཚེས་་་་་་
༢ཉིན་གྱི་«མཚོ་སྔོན་བོད་ཡིག་གསར་འགྱུར་》དུ་གསལ།
05 བསེ་ཚང་བློ་བཟང་དཔལ་ལྡན་གྱི་«ཚངས་སྲས་བཞད་པའི་སྒྲ་དབྱངས་»ཀན་་་་་
སུའུ་མི་རིགས་དཔེ་སྐྲུན་ཁང་གིས་༡༩༨༩ ལོར་དཔེ་སྐྲུན་བྱས་པའི་ཤོག་ངོས་༥༣༡ པར་་་་་་
གསལ།
– 158 -



ས་བཅད་གསུམ་པ། བོད་ཀྱི་དེང་རབས་སྙན་ངག་
འཕེལ་རྒྱས་ལོ་རྒྱུས་སྟེང་《ལང་ཚོའི་རྦབ་ཆུ་》
ཡི་གོ་གནས་དང་ཤེན་ཤུགས། །
དུས་རབས་སྔོན་མའི་ལོ་རབས་བརྒྱད་ཅུའི་འགོར། རང་རེའི་རྩོམ་པ་པོ་རེ་
གཉིས་ཤིག་གིས་མི་རིགས་གཞན་པའི་རང་མོས་སྙན་ངག་འབྲི་སྟངས་ལ་སློབ་་་
སྦྱོང་དང་། དེ་དག་ལ་དཔེ་བྱས་ཏེ་བོད་ཡིག་གི་ཐོག་ནས་རང་མོས་སྙན་ངག་
འབྲི་འགོ་བརྩམས་པ་མ་ཟད། བོད་རང་གི་རང་མོས་སྙན་ངག་འབྲི་སྟངས་ཀྱི་
ལམ་ཞིག་བཙལ་དང་འཚོལ་བཞིན་ཡོད་པ་དེས་བོད་ཀྱི་རང་མོས་སྙན་ངག་་་་་་
འབྲི་སྟངས་ཀྱི་ལུགས་ལ་ཤུགས་གསར་པ་ཞིག་བསྣན་པ་རེད། རྩོམ་ཚུལ་གྱི་རྣམ་
པ་དེ་ནི། བོད་ཀྱི་སྙན་ངག་གི་རྩ་བའི་རྩོམ་སྟངས་སྡེབ་སྦྱོར་གྱི་ལུགས་དང་
བསྟུན་པའི་སྲོལ་རྒྱུན་སྙན་ངག་ལས་ཆེས་ཆེར་བརྒལ་བ་ཞིག་ཡིན། །
༡༩༨ ༣ ལོའི་《སྦྲང་ཆར་》དེབ་གསུམ་པར་སྐུ་ཞབས་དོན་གྲུབ་རྒྱལ་གྱིས་་
མཛད་པའི་《ལང་ཚོའི་རྦབ་ཆུ་》ཞེས་པ་ཐོག་མར་སྤེལ་བ་དེ་ནི། གངས་རིའི་
ལྗོངས་འདིར་དབྱར་གྱི་ཐོག་མའི་འབྲུག་སྒྲ་དང་། དཔྱིད་གསུམ་གྱི་ཕོ་ཉ་ལྟར་
སྙན་ངག་གསར་པ་འདྲེན་པའི་སྐྱ་རེངས་ལྟ་བུར་གྱུར། དེའི་རྗེས་བོད་རིགས་ན་
གཞོན་རྩོམ་པ་པོ་མི་ཉུང་བ་ཞིག་གིས་《ལང་ཚོའི་རྦབ་ཆུ་》ཡི་རྩོམ་སྟངས་མིག་་
དཔེ་བྱས་ཏེ། སྙན་ངག་གསར་པ་ཕོན་ཆེན་པོ་ཞིག་བྲིས་པ་དང་། ད་ཕན་དུས་
ཐུང་ལོ་ངོ་ཉི་ཤུ་ལྷག་གི་རིང་ལ་བོད་རིགས་ས་ཁུལ་དུ་འབྲི་སྲོལ་འདི་དར་ཁྱབ་་་
ཧ་ཅང་ཆེ་བ་དང་། ཀློག་པ་པོའི་དགའ་བསུ་ཐོབ་དང་འཐོབ་བཞིན་ཡོད།
དོན་གྲུབ་རྒྱལ་གྱི་《ལང་ཚོའི་རྦབ་ཆུ་》ཡིས་རང་མོས་སྙན་ངག་གི་ལམ་་་་་
ནས་རྗེས་ལུས་དང་རྨོངས་མུན་གྱི་ཀློང་དུ་འཁྱམས་པའི་བོད་རིགས་མང་ཚོགས་
གཉིད་ལས་སློང་བའི་སྟ་གོན་མཛད་པ་དང་། སྲོལ་རྒྱུན་སྙན་ངག་གི་ཕྱིའི་རྣམ་
པ་ནས་ནང་གི་རྣམ་ཤེས་བར་བཅིངས་འགྲོལ་ཞིག་མ་བྱས་ན། རྩོམ་པ་པོའི་
– 159 —་



དགའ་བའི་དགའ་འབོད་དང་སྐྱོ་བའི་མིག་ཆུ། ཆགས་པའི་ཤབ་ཤུབ། སྡང་བའི་
ཀུ་ཅོ་སོགས་དྲི་མ་ཡལ་ཞིང་མདངས་མ་ཉམས་པར་བརྗོད་དཀའ་བར་མཐོང་་་་
སྟེ། ལང་ཚོའི་རྦབ་ཆུ་དེས་ཕྱིའི་རྣམ་པ་ནས་བརྩམས་ཏེ་ནང་རྣམ་ཤེས་ཀྱི་བར་
འཆིང་བ་ལས་གྲོལ་བར་འབད་པ་རེད།
ཕྱིའི་རྣམ་པའི་བཅིངས་འགྲོལ་དེས་ད་གཟོད་རྩོམ་པ་པོར་བཀག་རྒྱ་ཅི་་་་་
ཡང་མེད་ཅིང་། འཁོར་བ་སྡུག་བསྔལ་དུ་མཐོང་བའི་ཆོས་ལུགས་ཀྱི་བརྗོད་བྱ་མ་
བྲིས་རུང་རང་སེམས་རྒྱ་ཡན་དུ་ཤོར་བའི་ཚོར་བ་ཅི་རིགས་ཀྱང་རང་དབང་གི་་
ལུས་འདིར་བརྟེན་ཆོག་པའི་དགའ་བ་རྙེད་པར་མ་ཟད། རྐྱེན་དེ་ལ་བྱས་ཏེ་སྔར་
བས་མུ་མཐུད་དུ་སྔར་མེད་གསར་སྦོལ་གྱིས་སྔོག་འདོན་དང་གསར་རྩོམ་གྱི་་་་་
ཚོད་ལྟ་ཅི་རིགས་བྱེད་པའི་རང་དབང་ལ་བརྩོན་ལེན་བྱེད་པའི་“ རྦབ་ཆུ་” དེ་་
ཉིད་མཁའ་ནས་ཐུར་དུ་གཞོལ་བའི་ཟིལ་ཤུགས་དང་། གཡང་ལ་མཆོང་བའི་
སྤོབས་པ་སོགས་ཡིད་ལ་རྟོག་བཟོའི་ཚུལ་དུ་ཤར་བར་བྱེད་ལ། “ རྦབ་ཆུའི་ལང་
ཚོ” ལ་ཅོ་འདྲི་བའི་ལོ་རབས་བརྒྱད་ཅུའི་གཞོན་ནུ་རྣམས་ཀྱི་གསར་གཏོད་་་་་་
དང་རང་དབང་གི་སྙིང་སྟོབས་གོམ་འགྲོས་མདུན་ཕྱོགས་སུ་བསྒྱུར་བར་སྟོབས་་
ཤུགས་འཛད་མེད་སྦྱིན་པ་རེད།
༡. 《ལང་ཚོའི་རྦབ་ཆུ་》ལ་མི་རིགས་རང་མཚན་པའི་ཁྱད་ཆོས་ཀྱིས་་་་་་
ཕྱུག་པ། །
མི་རྣམས་ཆ་རྒྱུས་དང་གོམས་ལོབས་སུ་སོང་མེད་པའི་སྙན་ངག་གསར་པ་
འདིར་དེ་འདྲའི་ཡིད་འཐད་བྱུང་ཞིང་དགའ་མོས་བྱེད་པའི་རྒྱུ་མཚན་གཙོ་བོ་་་་
ཞིག་ནི་རྩོམ་ལུས་འདིར་ཐུན་མིན་གྱི་ཁྱད་ཆོས་ལྡན་པ་ཡིན་ཏེ། རང་རྒྱལ་གྱི་
རྩོམ་པ་པོ་གྲགས་ཅན་དབྱི་ཏོ་ཡིས་སྒྱུ་རྩལ་མཚོན་སྟངས་ཐད་དུ་ནུབ་གླིང་པར་་
སློབ་རུང་ལ་ནུབ་གླིང་ཅན་དུ་བསྒྱུར་རུང༌། འོན་ཀྱང་གཞི་རྩའི་རྨང་གཞི་དང་
ངོ་བོ་རང་ཉིད་ཀྱི་ཡིན་དགོས། ཞེས་པའི་རྨང་གཞི་ནི་སྐད་དང་ངོ་བོ་ནི་རང་
མཚན་པའི་ཁྱད་ཆོས་ལ་གོ་ཡང་། བོད་ཀྱི་གནའ་རབས་སྙན་ངག་ལ་མི་རིགས་
– 160 –



རང་མཚན་པའི་ཁྱད་ཆོས་ཉུང་བ་དང་བརྗོད་བྱའི་སྲོག་ལ་ལད་ཟློས་ཆེ་བ་་་་་་་
སོགས་ཞན་ཆ་མི་ཉུང་བ་ཡོད་པས། སྙན་ངག་གསར་པ་《ལང་ཚོའི་རྦབ་ཆུ་》ཡི་
འབྲི་སྲོལ་དར་ཁྱབ་ཧ་ཅང་མགྱོགས། རྩོམ་པ་པོ་གྲགས་ཅན་ཀོ་ཀི་ལི་ཡིས་«རྩོམ་
རིག་གི་སྲོལ་རྒྱུན་འཐབ་རྩོད་》ཅེས་པའི་ནང་དུ་སྙན་ངག་པ་ཇི་འདྲའི་གྲགས་་་
ཅན་ཞིག་ཡིན་ན་དེ་ལ་མི་རིགས་ཀྱི་ཁྱད་ཆོས་དེ་ལྟར་ལྡན་པའང་། ཁོས་མི་
རིགས་རང་མཚན་པའི་བསམ་བློའི་ཕྱོགས་མང་འཛིན་ཐུབ་པས་ཡིན། ཞེས་པ་
ལྟར་ནོ་པེར་རྩོམ་རིག་བྱ་དགའ་ཐོབ་པའི་ཕྱི་གླིང་པའི་བརྩམས་ཆོས་ཀྱི་བརྗོད་་་
བྱ་མང་ཤོས་ཀྱང་ཆེས་སྤྱིར་བཏང་པའམ་ཆེས་རྗེས་ལུས་མཐའ་འཁོབ་ཀྱི་ཡུལ་་་
སྲོལ་གོམས་གཤིས་དང་། སེམས་ཀྱི་འགྱུར་བ་སོགས་མི་རིགས་རང་མཚན་པའི་
ཁྱད་ཆོས་གཙོར་འཛིན་པ་ཡིན། །
«ལང་ཚོའི་རྦབ་ཆུ་》ཡི་རྩོམ་པ་པོས་མཐོ་སྒང་གི་ཁྱད་ཆོས་ཡལ་དུ་མ་
བཅུག་པར་བོད་མིའི་མཛེས་དཔྱོད་ཀྱི་གོམས་གཤིས་ལྟར་དཔེ་དོན་གང་ཡིན་་་་
ཡང་བོད་ཡུལ་གྱི་རི་སུལ་དང་། གཙང་འགྲམ། ནགས་ཀློང་། རོང་འབྲོག་ཁུལ་གྱི་
དཔེར་འོས་འཚམས་རེ་སྦྱར་ཏེ་“ རྦབ་ཆུའི་” ལང་ཚོའམ་གཞོན་ནུའི་ལང་ཚོ་་་་
དེའི་མཛེས་སྡུག་ཕྱི་རུ་བཀྲམས།
“ ཀྱེ་ འདི་ནི་རང་བཞིན་གྱི་རྦབ་ཆུ་དཀྱུས་མ་ཞིག་མ་ཡིན་ཏེ།
བརྗིད་ཅིང་རྔམ་པའི་ཉམས། །
འཇིགས་པ་མེད་པའི་སྙིང…
ཁྱེད་ཀྱི་དུས་རབས་ཀྱི་བཞུར་སྒྲ་སྙན་མོས།
ང་ཚོ་ལ་གཟི་བརྗིད་དང་སྟོབས་ཤུགས་བསྩལ།”D
ཞེས་མི་རིགས་ཤིག་ལ་བཅངས་པའི་ཡུན་རིང་གི་རེ་འདུན་དེ་ཐ་སྙད་སྙིང་
པོ་མེད་པ་དང་རྡོ་ཆག་བཙན་སྒྲིག་ལྟར་གྱིས་མཚོན་པ་མིན་པར་ཤིན་ཏུ་བབ་་་་
ཆགས་པ་དང་། “ རྦབ་ཆུའི་” བྱེད་ལས་དང་བླ་མེད་ཀྱི་སྙིང་སྟོབས་ཀྱང་མི་
སེམས་ཀྱི་དང་བ་འདྲེན་པའི་དཔེ་དོན་ཀྱིས་བསྟར། ལྷག་པར་འབྱུང་འགྱུར་གྱི་
- 161 -



བདག་པོ་སྟེ་ན་གཞོན་དག་ནས་རྡོག་རྩ་གཅིག་སྒྲིལ་དང་རྦབ་ཆུ་ལྟར་སྤོབས་་་་་
སེམས་ཆེན་པོས་མདུན་ནས་མདུན་དུ་བསྐྱོད་པ་ནི་ཇི་འདྲའི་ལས་གལ་ཆེན་པོ་་་
ཞིག་རེད་ཨང་། ང་ཚོ་སྟེ་གངས་ཅན་པ་རྣམས་ལ་དེང་གི་དུས་འདིར་རོང་
འབྲོག་དང་། གྲུབ་མཐའ་སོགས་ཕྱོགས་གང་མང་ཞིག་ནས་མཐུན་སྒྲིལ་ཅེས་པ་
ཇི་འདྲའི་གལ་ཆེན་ཞིག་ཡིན་པའི་ངེས་ཤེས་སུ་ལའང་ཡོད་ཁོ་ཐག་ཡིན། །
ང་ཚོས་ཁོང་ཉིད་ཀྱི་《ལང་ཚོའི་རྦབ་ཆུ་》བཀླགས་ཀྱིན་བཀླགས་ཀྱིན་་་་་
དངོས་སུ་སྙན་རྩོམ་ནང་གི་མཛེས་ལྗོངས་དེར་སླེབས་པའམ་བརྗོད་ཡུལ་མཐའ་་
དག་མིག་གིས་རེ་རེ་བཞིན་དངོས་སུ་མཐོང་བ་ལྟ་བུའི་མྱོང་ཚོར་འཆར་ཐུབ་པ་་
དང་། ཀློག་པ་པོ་རྣམས་ལ་རང་ཉིད་ཀྱི་མཛེས་དཔྱོད་ཉམས་མྱོང་ཡོད་ཟིན་མོད།
འོན་ཀྱང་དེ་ནི་ཉི་འོད་ལྟ་བུ་གསལ་ཐག་ཆོད་པ་ཞིག་མིན་པར་ཟླ་འོད་དང་་་་་
སྐར་མའི་འོད་ལྟར་རབ་རིབ་དང་མི་མངོན་པ་ཞིག་ཡིན། མྱོང་བ་དེ་གསལ་
བརྗོད་བྱེད་པར། གློ་བུར་དུ། །
“ སྔོ་ཞིང་བསངས་པའི་ནམ་མཁའ།
དྲོ་ཞིང་འཇམ་པའི་ཉི་འོད། .…..….”
ཅེས་པ་སྟེ། ཤིན་ཏུ་མཛེས་པའི་ཕྱི་ཡུལ་གྱི་རྣམ་པ་དག་རང་ཉིད་ཀྱིས་
བཤད་འདོད་ཀྱང་བཤད་མ་བཏུབ་པར་ལུས་འདུག་པ་དེ་ལྷུག་པར་བརྗོད་ཡོད་
པ་མཐོང་ཚེ། ཀློག་མཁན་རྣམས་ལ་ཡིད་རབ་ཏུ་མྱོས་པའི་དགའ་སྣང་དང་
སྤོབས་པ་ཞིག་སྦྱིན་པར་བྱེད་པ་བཅས་ནི་མི་རིགས་རང་མཚན་པའི་ཁྱད་ཆོས་་་
ཀྱིས་སོ། །
འཚོ་བའི་རྣམ་པ་དང་དགའ་སྐྱོ་སོགས་ཀྱི་སྣང་བ་དང་བསྟན་ཞིང་མཚོན་་
པའི་ཚིག་གི་མཚམས་སྦྱོར་དང་། རིང་ཐུང་། འགྱུར་ཁུག་འདེགས་འཇོག་སོགས་
གསལ་ཞིང་མཉམ་པ་ནི་སྙན་ཞིང་འཇེབས་པའི་ཁྱད་ཆོས་ཡིན་ཏེ།
“ཁྱེད་ལ་འཇིགས་པ་མེད་པའི་སྙིང་སྟོབས་དང་།
— ཞུམ་པ་མེད་པའི་སྤོབས་པ།
- 162 -



—ཉམས་པ་མེད་པའི་ཟིལ་ཤུགས།
འཛད་མཐའ་མེད་པའི་སྟོབས་ཤུགས་འདི་ལྟ་བུ་ཞིག་ཇི་ལྟར་རྒྱས་པ་
ཡིན།”
ཞེས་པའི་ཚིག་གི་ཁ་སྟབས་དམ་ཞིང་གྲིམ་ནའང༌། མཉེན་ཆ་ཆེ་ཞིང་
བརྗོད་བདེ་བ། ཟློས་སྐྱོན་གྱི་ཆ་ཀུན་ནས་སྤངས་པས་དབྱངས་ཀྱི་འགྱུར་ཁུག་
དང་ཚིག་གི་སྙན་རོ་བླ་ལྷག་ཏུ་ལྡན་པ་ཡིན། སྙན་ངག་ནི་འཇིག་རྟེན་གྱི་ཆེས་
སྣུམ་པའི་སྐད་ཆས་གྲུབ་པ་དང་། སྙན་ངག་གི་དགེ་མཚན་ཇོ་མོ་གླང་མའི་དབུ་
རྩེ་ཇི་བཞིན་ནམ་ཡང་འཇིག་རྟེན་གྱི་མཐོ་སར་གྲོང་ངེར་འགྱིང་འདུག «ལང་
ཚོའི་རྦབ་ཆུ་》ཡི་རྩོམ་པ་པོ་ནི་བོད་རིགས་སྙན་ངག་པ་ཞིག་ཡིན་པའི་ངོས་ནས་
བོད་ཞེན་བཅོས་མིན་ཞིག་ཡོད་པ་གཞིར་བཞག་པའི་སྟེང་། བོད་སྐད་གཙང་མ་
ཞིག་དང་བོད་སྲོལ་ཡང་དག་ཅིག་ཤེས་སྟབས། བརྗོད་པའི་སྐད་ཆ་རྣམས་དྲང་
པོ་དང་གསལ་པོ། ཚད་མཐོན་པོ་དང་དག་མོའི་སྒོ་ནས་བཤད་ཡོད་པས་བོད་
རིགས་ཀློག་པ་པོ་རྣམས་དང་བར་ཐག་ཇེ་ཉེར་སོང་ཡོད། གཡར་བརྐུས་མ་ཡིན་
པའི་མི་རིགས་རང་གི་ཐ་སྙད་དག་རང་གི་སྙན་ངག་ལྷ་མོའི་མགུལ་རྒྱན་དུ་་་་་་
གསོལ་བས་ལྡེམ་འཁྱུག་འཁྱུག་གི་སྒྱུ་འཕྲུལ་ཀློང་ནས་ཀློག་མཁན་ཁྲི་སྟོང་གི་་་་་་
དྲན་འཛིན་མ་ལུས་འཕྲོག་པའི་ཆོམ་རྐུན་ཞིག་ཏུ་གྱུར་ཡོད་པ་རེད། །
མཁས་པའི་དབང་པོ་དགེ་འདུན་ཆོས་འཕེལ་གྱིས། “རྒྱ་སྐད་ཀྱི་སྐོར་ལ་
ཤིན་ཏུ་ངན་པ་ཞིག་ནི། རང་རེའི་མཁས་པ་ཐམས་ཅད་ཀྱིས་ལེགས་སྦྱར་ཤིན་ཏུ་
དོན་ཟབ་སྐད་བྱས་ཏེ་ཡིག་འབྲུ་རེ་རེའི་ནང་ནས་དོན་འཛད་མེད་རེ་བཏོན་ཏེ།
བླུན་པོ་ཐམས་ཅད་ལང་ལ་འཆོར་བ་ཞིག་བྱས།”2 ཞེས་རྒྱ་གར་གྱི་སྐད་བཀོལ་་
བ་མཆོག་ཏུ་བཟུང་སྟེ་ཚིགས་བཅད་ལྷུག་གང་རུང་གིས་བརྩམས་པའི་བསྟན་་་་
བཅོས་ཀྱི་མཚན་གྱི་ཐོག་མར་རྒྱ་གར་སྐད་དུ་ཞེས་རྒྱ་གར་སྐད་བྲིས་པ་བསྟན་་་་
བཅོས་རྣམ་དག་དང་ཁུངས་བཙན་པའི་མཚོན་རྟགས་སུ་བརྩི་ལ། གཞུང་དངོས་
སམ་རྩོམ་གྱི་བརྗོད་བྱ་འབྲི་སྐབས་བྱ་དངོས་འགའ་རེར་བོད་ལ་མིང་ཡོད་་
- 163 —་



བཞིན་དུ་རྒྱ་གར་བའི་མིང་བཀོལ་བ་མ་ཟད་ཡི་གེའང་བཀོལ་བ་མི་ཉུང་བ་ཡོད་
དེ། “ སྡེ་པ་རིན་སྤུངས་པའི་«ཆོས་ཀྱི་རྒྱལ་པོ་ངག་དབང་རྣམ་པར་རྒྱལ་བ་ལ་
ཕུལ་བའི་ཞུ་འཕྲིན་རིག་འཛིན་ཕོ་ཉ་»ཞེས་པར། གང་དེར་དང་པོའི་ངང་པ་
ཁྱུརྨའི། །ཞུན་མ་གངྒཱ་སྨྲེང་བའི་ཨརྒ་དང་། །ལེགས་བཤད་མཎྜར་བའི་མེ་ཏོག་
གིས། །ཞེས་པ་ལྟ་བུ་ཚེག་བར་དགུ་མ་ཅན་གྱི་ཚིག་རྐང་གསུམ་གྱི་ནང་དུའང་རྒྱ་
གར་བའི་ལུགས་སྲོལ་དང་སྐད་ཀྱི་ཤན་ཆེན་པོ་ཞུགས་ཡོད་དེ། བཻཌཱུརྱའི་དང་
གངྒཱ། ཨརྒ། མཎྜརབཅས་བཞི་ཙམ་བཀོལ་བས་བོད་རང་གིས་ལྟ་བ་ལས་རྒྱ་གར་
བས་བལྟས་ན་དོན་ལ་ཚོད་དཔག་བྱེད་སླ་བ་འདི་འདྲ་ཤིན་ཏུ་མང་། དེ་ཡང་
འཇར་མན་དང་དབྱིན་ཇིའི་ཡི་གེའི་བར་ལ་འབྲེལ་བ་དམ་ཡང་རྩོམ་དང་་་་་་་
གཞུང་འབྲི་དུས་སྐད་དང་ཡི་གེ་བསྲེས་ཏེ་འབྲི་མཁན་ཡོད་མི་སྲིད་ལ་ཡོད་ཀྱང་་
ག་ལ་རུང་། བོད་རང་གི་ཡི་གེ་བཀོལ་ཏེ་རྩོམ་འབྲི་སྐབས་ལེགས་སྦྱར་གྱི་སྐད་
དང་ཡི་གེ་བཀོལ་བ་མཁས་པར་བགྲང་སྟེ་མཐེ་བོང་གནམ་ལ་གཏད་ན། བོད་
རང་གི་སྐད་དང་མཐུན་པའི་མིང་ཚིག་བརྗོད་པ་སྤེལ་བའི་གཞུང་སོགས་རྩོམ་་་་
པའི་དགོས་པ་ཅི་མཆིས། ལྷག་པར་སྡུག་བསྔལ་གྱི་ཚབ་ལ་ལེགས་སྦྱར་གྱི་སྐད་
དུཁ་འབྲི་མཁན་དེ་བས་ཀྱང་མང་བས་སློབ་འབྲིང་སློབ་མས་རྩོམ་སྦྱོང་དུས་དུ
ཁ་སོགས་བཀོལ་ཐུབ་པ་སློབ་མ་རབ་ལ་བརྩི་བ་ནི་སྐྱོན་ཆེན་པོ་ཞིག་ཡིན།”3
ཞེས་པ་ནི་དོན་ལ་གནས་པའི་བདེན་གཏམ་ཁོ་ནར་མི་འདོད་དམ།
ང་ཚོས་ཕྱོགས་རིས་ཀྱི་ཞེན་སེམས་སྤངས་ཏེ་གོང་གི་ཚིག་རྐང་རེ་རེའི་ནང་
ལེགས་སྦྱར་གྱི་མིང་བཀོལ་བའི་སྙན་ཚིག་རྐང་པ་གསུམ་དེར་ཞིབ་ཏུ་བསམས་་་
ན། དེར་ཐུན་མིན་གྱི་ཡོན་ཏན་ནམ་དགེ་མཚན་འདི་འདྲ་དང་དེ་འདྲ་མཆིས་
ཞེས་བརྗོད་པར་མགྲིན་པའི་ངག་སྒོ་ལྐུགས་པར་འགྱུར་བ་མ་ཟད། སྤྱིར་བཏང་
གི་དོན་ལའང་སྒྲོ་འདོགས་ཆོད་དཀའ་བ་དང་། སྙན་ཚིག་དེ་བཀླགས་པས་ཀློག་
པ་པོའི་ལུས་སེམས་ལ་ཟད་མཐའ་བྲལ་བའི་སྟོབས་ཤུགས་དང་རེ་བ་ཞིག་དེ་་་་་
བས་ཀྱང་སྦྱིན་དཀའ་བ་རེད། དེ་ལས་ལྡོག་སྟེ། 《ལང་ཚོའི་རྦབ་ཆུ་》ཡིས་བོད་
- 164 -



རང་གི་སྐད་བརྡའི་ཡོན་ཏན་གྱི་ཉིང་བཅུད་བསྡུས་ནས།
“ལྟོས་དང་།
འགྲོས་མཉམ་པའི་གླུ་སྒྲ་དེ་ནི།
བོད་གངས་ཅན་གྱི་གཞོན་ནུའི་གོམ་སྒྲ་རེད།
འོད་གསལ་གྱི་ལམ་ཆེན།
གཟི་བརྗིད་ཀྱི་ལས་འགན།
བདེ་སྐྱིད་ཀྱི་འཚོ་བ།
འཐབ་འཛིང་གི་གླུ་དབྱངས།
རྦབ་ཆུའི་ལང་ཚོ་ལ་ཡལ་བ་མེད་ཅིང་།
ལང་ཚོའི་རྦབ་ཆུ་ནི་དེ་བས་ཀྱང་ཉམས་པ་མེད།”
ཅེས་བརྗོད་པ་ནི་མི་སེམས་གཡོ་བའི་རོལ་དབྱངས་ཤིག་དང་། མདུན་དུ་
སྐུལ་བའི་ངར་སྐྱེད་གླུ་གཞས་ཤིག་མིན་ནམ། སེམས་ལ་དྲན་པ་མེད་ཅིང་ལུས་པོ་
ནད་ཀྱིས་བཟུང་བའི་ནད་པ་གདན་འབྱར་ཞིག་མིན་ན་གློ་མཆིན་གྱི་བར་དང་་་
སྙིང་ཁུང་གི་གཏིང་ནས་ཉལ་བའི་ངར་ཤུགས་ཀྱིས་བུས་པ་དེ་ཡར་སློང་མི་ཐུབ་་
པ་ག་ལ་སྲིད་དེ། མི་སྲིད་དོ། །ཚོར་འདུ་ནི་སྙན་ངག་པ་ཕལ་ཆེ་བའི་སྙན་རྩོམ་དུ་
མངོན་གྱུར་དང་། བག་ལ་ཉལ་བའི་ཚུལ་དུ་ཡོད་པ་སྨོས་མ་དགོས་ཀྱང་། 《ལང་
ཚོའི་རྦབ་ཆུ་》ལས་མངོན་པ་ལྟར་རྣ་བས་ཐོས་རྒྱུ་དང་། སེམས་ཀྱིས་ཟིན་རྒྱུ་
ཡོད་པ་འདི་ལྟ་བུ་ནི། སྐུ་ཞབས་འདས་པོ་དོན་གྲུབ་རྒྱལ་གྱི་སྙན་རྩོམ་《ལང་
ཚོའི་རྦབ་ཆུ་》མ་གཏོགས། ཕྱིས་བྱུང་སྙན་རྩོམ་གསར་པ་གང་དུའང་མཐོང་རྒྱུ་
ཉུང་བར་འདོད། དེའི་ཕྱིར། ཁོང་གིས་རྩོམ་སྟངས་འདིའི་ཐད་ནས་བོད་ཀྱི་སྙན་
ངག་གསར་པའི་གསར་རྩོམ་ལ་སྔར་མེད་པའི་གསོན་ཤུགས་དང་མཛེས་ཆོས་་་་
བསྣན་ཡོད་དེ། རྩོམ་ཧྲིལ་པོའི་ངོས་ནས་བལྟས་ན། ཁོང་ཉིད་ཀྱིས་བོད་མི་རིགས་
ལ་བཅངས་པའི་བརྩེ་དུང་སམ། ཤུགས་དྲག་པའི་ཚོར་འདུ་དེ་བཀོད་མའི་ཆུ་
ལྟར་ཤག་ཤག་ཏུ་འབབ་བཞིན་ཡོད་ལ། དེ་ལྟར་འབབ་ཐུབ་པའི་རྒྱུ་མཚན་གཙོ་
- 165 -



བོ་ཞིག་ནི་བོད་མི་རིགས་རང་གི་སྐད་བརྡའི་ཡོན་ཏན་ལ་བརྟེན་པ་ཤ་སྟག་གོ །
༢. 《ལང་ཚོའི་རྦབ་ཆུ་》ཡིས་མི་རིགས་ཀྱི་སྙིང་སྟོབས་དང་ཕུགས་བསམ།
རེ་སྨོན་བཅས་ཤུགས་དྲག་ཏུ་མཚོན་པ། །
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་་་་
གསུམ་པ་ཚོགས་པ་ནས་བཟུང་། རྒྱལ་ཡོངས་དང་འདྲ་བར་བོད་མི་རིགས་ཀྱི་
བསམ་པའི་འདུ་ཤེས་ཐད་དུ་སྔར་བས་བཅིངས་འགྲོལ་ཐོབ་སྟེ། རྒྱུན་སྲོལ་གྱི་
སྙན་ངག་འཛིན་སྐྱོང་སྤེལ་གསུམ་བྱེད་པ་མ་ཟད། མི་རིགས་གཞན་གྱི་རང་མོས་
སྙན་ངག་ལ་སོགས་པར་སློབ་སྦྱོང་དང་། མིག་དཔེ་བྱས་ནས་དེ་ཚོའི་ཉིང་བཅུད་
རྣམས་བླངས་པ་དང་འབྲེལ། བོད་རང་གི་སྙན་ངག་གསར་པའི་འབྲི་སྲོལ་ཞིག་
གི་ལམ་《ལང་ཚོའི་རྦབ་ཆུ་》ནས་གསར་དུ་བཏོད་པ་རེད། རྩོམ་ཚུལ་གྱི་རྣམ་པ་
གསར་པ་འདི་དུས་རབས་ཀྱི་རྗེས་སུ་དམ་པོར་འབྲངས་ཤིང་། དུས་རབས་ཀྱི་
སྙིང་སྟོབས་སོགས་ལེགས་པར་མཚོན་པ་ནི་དུས་རབས་ཀྱི་དགོས་མཁོ་དང་མི་་་་
རྣམས་ཀྱི་རེ་སྨོན་དང་ཡོངས་སུ་འཚམ། ལྷག་པར་དེ་སྔོན་དུས་སྐབས་ཤིག་གི་
རིང་ལ་བོད་ཀྱི་སྙན་རྩོམ་གྱི་ནང་དོན་བསྟོད་པ་ཁོ་ནའི་རྗེས་སུ་འབྲངས་པས།
ནང་དོན་ཐད་རྒྱ་ཆུང་ཞིང་གུ་དོག་པ། རིས་སུ་ཆད་པའི་གནས་གཅིག་ཁོ་ནར་
མཉམ་སྣང་འཇོག་པའི་རྩོམ་སྲོལ་ངན་པ་ཞིག་ཆགས་གྲབས་བྱེད་པའི་སྐབས་་་་
དེར། 《ལང་ཚོའི་རྦབ་ཆུ་》ཡིས། །
“ རྙིང་ཞེན། བག་འཁུམ། རྨོངས་དད། ལེ་ལོ….
ང་ཚོའི་མི་རབས་འདིར་འཇུག་ཡུལ་གཏན་ནས་མེད།
རྗེས་ལུས། ཀླ་ཀློ། མུན་ནག ལོག་སྤྱོད………
ང་ཚོའི་དུས་རབས་འདིར་གནས་པ་ཡེ་ནས་མེད།
རྦབ་ཆུ་ཡ་རྦབ་ཆུ།”
ཞེས་དུས་རབས་ཀྱི་ཉམས་འགྱུར་ཤུགས་དྲག་ཅིང་། མི་རིགས་ཀྱི་སྙིང་
སྟོབས་མཁའ་ལ་འཕྱོ་བཞིན་པའི་སྤྱི་ཚོགས་འཚོ་བའི་ལེགས་ཉེས་དང་བདེ་སྡུག་
ཁ་ 166 -



ལ་སོགས་ཁྱབ་ཁོངས་ཚང་མ་མཚོན་པའི་རྩོམ་སྲོལ་གསར་པ་ཞིག་གི་དབུ་་་་་་
བརྙེས་བར་བྱས།
སྙིང་སྟོབས་དང་སྤོབས་པས་རབ་ཏུ་ཁེངས་པའི་《ལང་ཚོའི་རྦབ་ཆུ་
ཀློག་སྐབས་ང་ཚོས་ཐོག་མར་ཚོར་ཐུབ་པ་ནི་བོད་མི་རིགས་ཀྱི་སྙིང་སྟོབས་ཀྱི་་་་་
གོམ་སྒྲ་ཡིན་ཏེ།
“འདི་ནི་
བོད་གངས་ཅན་གྱི་གཞོན་ནུ་རྣམས་ཀྱི་ལང་ཚོའི་རྦབ་ཆུ་རེད།
འདི་ནི— དུས་རབས་ཉི་ཤུའི་ལོ་རབས་བརྒྱད་ཅུའི་བོད་རིགས་
གཞོན་ནུ་རྣམས་ཀྱི་གསར་གཏོད་ཀྱི་སྙིང་སྟོབས།
འཐབ་འཛིང་གི་ཉམས་འགྱུར།
ལང་ཚོ་ཡི་གླུ་སྒྲ་རེད།”
ཅེས་པའི་ཚིག་དང་སྣང་བརྙན་རེ་རེའི་ནང་དུ་རང་རེ་བོད་མི་རབས་་་་་་
གསར་པ་དེ་རྨོངས་གཉིད་ལས་སད་པ་དང་། འོད་རྣོན་འཁྱུག་པའི་སྤྱན་ཟུང་
དག་གིས་མ་འོངས་པའི་མཛེས་ལྗོངས་ལ་དམིགས་ནས་གོམ་སྟབས་ཆེན་པོས་་་་
མདུན་དུ་བསྐྱོད་པའི་སྙིང་སྟོབས་གསོན་པོ་རེ་རེ་མཐོང་ཐུབ། དེར་མ་ཟད།
“ ཁྱེད་ཀྱི་ཆུ་ཤེལ་དང་འདྲ་བའི་སེམས་ལའང་།
ལོ་རྒྱུས་ཀྱི་རྨ་ཁ། །
དམག་འཁྲུག་གི་ནད་རྙིང་།
རྨོངས་དད་ཀྱི་ཆུ་བུར།
རྙིང་ཞེན་གྱི་རྡུལ་ཕྲན་སོགས་མཆིས་ཀྱང་སྲིད་མོད།”
ཞེས་ཐེ་ཚོམ་དང་འཇིགས་སྣང་གང་ཡང་མེད་པར་རྙིང་ཞེན་དང་བག་་་་་
འཁུམས་ཀྱི་བསམ་བློ་རྙིང་པར་སུན་འབྱིན་པ་དང་། ང་ཚོའི་བོད་མི་རིགས་འདི་
ཡར་རྒྱས་འགྲོ་དགོས་ན།
“ དུས་དང་མཐུན་པའི་སྲོག་གི་དབང་པོ་མ་ཞུགས་ན།
- 167 -



ཡར་རྒྱས་ཀྱི་འཕར་རྩ་ལྡིང་མི་སྲིད་ལ།
སྔོན་ཐོན་གྱི་སྙིང་ཁྲག་རྒྱུ་མི་ཐུབ་ཅིང་།
མདུན་བསྐྱོད་ཀྱི་གོམ་པ་ནི་དེ་བས་ཀྱང་ངོ༌། །”
ཞེས་རྙིང་པ་དང་སྲོལ་རྒྱུན་ཁོ་ན་དོན་གཉེར་གྱིས། དེང་དུས་འཛམ་གླིང་
གི་ཚན་རིག་དང་རིག་གཞུང་ལ་སོགས་པའི་ཤེས་ཡོན་གསར་པའི་ཆ་འཕྲིན་་་་་
རྣམས་སྣང་མེད་དུ་བཞག་ན། རྗེས་ལུས་ཀྱི་རྐང་སྒྲོག་ལས་ཐར་ཐུབ་རྒྱུ་ལྟ་ཞོག
མི་རིགས་རང་ལ་མདུན་ལམ་གང་ཡང་མེད་པའི་བདེན་དོན་གྱི་ཐ་ཚིག་ནན་་་་་
པོར་བསྒྲགས་པ་དང་། །
“ འགྲོས་མཉམ་པའི་གླུ་སྒྲ་དེ།
བོད་གངས་ཅན་གྱི་གཞོན་ནུའི་གོམ་སྒྲ་རེད།” ་
ཅེས་ཚན་རིག་དང་རིག་གཞུང་གི་མཁའ་ལམ་ཡངས་པོར་བསྐྱོད་ནས་་་་་་
གསར་གཏོད་དང་རྩད་ཞིབ་ཀྱི་སྙིང་སྟོབས་ཡངས་པའི་བློ་ལྡན་ཚོར་བསྟོད་པ་་་་
དང་འབྲེལ། དུས་རབས་གསར་པའི་བོད་རིགས་ན་གཞོན་རྣམས་ཀྱི་སྤོབས་པ་
དང་། ཕུགས་བསམ། རེ་སྨོན་ལ་སོགས་མཚོན་པར་བྱས་ཤིང་། མི་རིགས་དར་
རྒྱས་ཡོང་བར་བྱེད་པའི་ལས་འགན་རླབས་པོ་ཆེ་དེ་ང་ཚོ་རེ་རེའི་ཕྲག་སྟེང་དུ་་་་
བབས་པའི་ལས་འགན་ཞིག་ཡིན་པའི་བརྡ་གསལ་པོར་སྤྲད་ནས། རླབས་ཆེན་
གྱི་ལས་འགན་དེ་མངོན་འགྱུར་ཡོང་ཆེད་ང་ཚོས་སྒྱིད་ལུག་མི་བྱེད་པར་ལ་རྒྱ་་་་
བརྟན་པོས་བརྩོན་པ་ཆུ་བོའི་རྒྱུན་བཞིན་བསྟེན་དགོས་པའི་བསླབ་བྱ་སྙིང་ལ་་་
སིམ་པ་གནང་འདུག །
སྙན་ངག་པའམ་རྩོམ་པ་པོ་སུ་དང་གང་ཡིན་ཡང་རང་གི་གཤིས་ལ་ཉལ་་་་
བའི་ཚོར་འདུ་དེ་རྟེན་གཞི་ཞིག་ལ་གནས་མ་སྤོར་གོང་གི་གནས་སྐབས་འགའ་་་
ཞིག་རབ་རིབ་མི་གསལ་བ་དང༌། འགའ་ཞིག་ཚོར་འདུ་གཞན་དང་འདྲེས་ནས་
རང་རྐྱ་མི་ཐུབ་པ། འགའ་ཞིག་འབྱུང་སླ་ལ་ཡལ་ཡང་སླ་བས་མི་བརྟན་པ།
འགའ་ཞིག་སེམས་ཀྱི་མྱོང་བ་ཙམ་ལས་མི་ཕལ་མོ་ཆེས་བརྗོད་དུ་མེད་པས་མི་་་་
- 168 -



མངོན་པ། འགའ་ཞིག་ཡ་རབས་ཀྱི་ངོ་བོ་དང་ལྡན་ཡང་ངན་ཞེན་གྱིས་བསླད་
ནས་མི་གཙང་བ་སོགས་ཀྱི་སྐྱོན་གང་མང་ཞིག་ཡོད་ཅིང་སྙན་རྩོམ་དུ་དེ་དག་་་་་
སྤང་ནས། གསལ་བ། འབུར་དུ་ཐོན་པ། དྭངས་ཤིང་གཙང་བ་བཅས་ཀྱི་རྣམ་པ་
ཞིག་ཏུ་མངོན་དགོས་པ་དང་། 《ལང་ཚོའི་རྦབ་ཆུ་》ལ་སྲོག་དབང་གསར་པ་སྟེ་
རྩོམ་པ་པོའི་གཤིས་ཀྱི་སེམས་ཁམས་གསར་པ་དེ་ཞུགས་པ་རེད།
“ འདི་ནི་
བོད་གངས་ཅན་གྱི་གཞོན་ནུ་རྣམས་ཀྱི་ལང་ཚོའི་རྦབ་ཆུ་རེད….
ཁྱེད་ལ་ལང་ཚོའི་རྔམ་བརྗིད་དང་སྐྱེས་སྟོབས་ཀྱི་དཔལ་དང་ལྡན་་་་་
པས། །
དགུན་གསུམ་གྱི་ཙག་གིས་ཁྱེད་ཀྱི་སེམས།
- འཁྱག་རོམ་གྱི་སྒྲོམ་དུ་འཇུག་པའི་གོ་སྐབས་ནི་ནམ་ཡང་མ་་་་་་་་
མཆིས་ལ།”
ཞེས་བརྗོད་འདོད་ཀྱི་དམིགས་ཡུལ་དེ་མངོན་སུམ་དུ་བསྟན་ཞིང་ཕར་ལ་་་
བློས་བཏགས་ཤིང་གནས་སྤར་བ་སྟེ། བོད་གངས་ཅན་གྱི་གཞོན་ནུ་རྣམས་ཀྱི་
སྤོབས་པ་དང་གཤིས་ཀ་དེ་“ རྦབ་ཆུ་” ཡི་སྟེང་སྤོས་པ་དང་། རྦབ་ཆུ་ཡི་
གཟུགས་བརྙན་དུ་བོད་མི་རིགས་དང་ལྷག་པར་གཞོན་ནུ་རྣམས་ཀྱི་སྙིང་སྟོབས་
བསྟིམས་ཡོད། ལུས་པོ་རྦབ་ཆུ་ཡིན་ཡང་སྲོག་དབང་བོད་ཀྱི་ཡིན། བོད་མི་རིགས་
ཀྱི་སྲོག་དབང་དེ་རྦབ་ཆུའི་གཟུགས་བརྙན་ལ་གནས་སྤོར་རྗེས། སྙན་ངག་
མཁན་རང་ཡང་རྦབ་ཆུ་དེ་ལ་ཡ་མཚར་ཏེ།
“ ཀྱེ་ཀྱེ། རྦབ་ཆུ་ཡི་ལང་ཚོ་ཡ།
ལང་ཚོ་ཡི་རྦབ་ཆུ།”
ཞེས་འབོད་སྐབས་སྙན་ངག་མཁན་པོས་རང་གི་སྙིང་ཁོང་གི་ཞེན་ས་དེ་་་་
རང་རྒྱུད་ལས་ཕྲལ་ཏེ་རྦབ་ཆུ་ལ་གནས་བཅས་པ་ཡིན། །
སྙན་རྩོམ་ཧྲིལ་པོ་དུས་རབས་ཀྱི་ཚོར་འདུ་དྲག་པོ་དང་མི་རིགས་ཤིག་ལ་་་་
— 169 -



བཅངས་པའི་ལྷད་མེད་བརྩེ་དུང་གིས་ཟིན་ཅིང་། ཁག་འཁུར་གྱི་སེམས་དང་
སྤོབས་པས་ཁེངས་པའི་ཕུགས་བསམ་དང་རེ་སྨོན་ནི་ཚིག་འབྲུ་རེ་རེར་འཁོལ་་་་
ཞིང་། ངོ་མཚར་བ་དང་ཡིད་མྱོས་པ། བརྩོན་སྙེག་བཅས་མཉམ་འདྲེས་ཀྱི་ཚོར་
སྣང་ལས་ཀློག་པ་པོར་སྨོན་པ་འཆོར་བའི་ཚོར་སྣང་བསྐྱེད་ཅིང་། འཚོ་བ་ཞིག་
གིས་མི་ཚེ་དང་འཇིག་རྟེན་ལ་ཤེས་རྟོགས་དང་གོ་བ་གསར་པ་ཞིག་ལེན་པར་་་་་
སྐུལ་བར་བྱེད་དེ། །
“ མཚར་སྡུག་འོད་སྟོང་འབར་བའི་སྔོན་ཆད་ཀྱིས་ད་ལྟའི་ཚབ་བྱེད་་
མི་རུང་ལ། །
བ་ཚྭའི་དྲི་དང་འགྲོགས་པའི་ཁ་སང་གིས་དེ་རིང་གི་སྐོམ་པ་ག་ལ་་་་
སོད།”
ཅེས་པས། སྙན་རྩོམ་གྱིས་ང་ཚོ་ཚང་མ་རང་རང་གི་འཆར་རྟོག་གི་སྟོབས་
ཆེ་ཆུང་ལྟར་ཡུན་རིང་དུ་སྨོན་ཞིང་སྙེག་པའི་སང་ཉིན་ཏེ་འཇིག་རྟེན་གསར་པ་་
ཞིག་ལ་བརྩོན་སྙེག་བྱེད་དུ་འཇུག་པ་ནི་ཕུགས་བསམ་གྱི་ལག་ལེན་ཡིན།།
འདིར་སྙན་ངག་མཁན་གྱི་ཤུགས་དྲག་པའི་ཚོར་འདུ་དང་ཕུན་སུམ་་་་་་་་
ཚོགས་པའི་ཀུན་རྟོག་ལ་བརྟེན་ནས། རྦབ་ཆུའི་འགོག་མེད་ཀྱི་ཁྱད་ཆོས་སམ་
ཉམས་ལ་བོད་གངས་ཅན་གྱི་གཞོན་ནུ་རྣམས་ཀྱི་རང་གཤིས་དང་སྤོབས་པ།
འགོག་མེད་ཀྱི་སྙིང་སྟོབས་སོགས་འགྱུར་བའི་སྲོག་ཞུགས་པས། གསོན་ཉམས་
ལྡན་ཞིང་ཉམས་འགྱུར་ཕུན་སུམ་ཚོགས་པས་གཏམས་པར་གྱུར་ཅིང་། ཀློག་པ་
པོ་རྣམས་ཀྱི་ཡིད་གཡོ་བའི་ཤུགས་དང་ལྡན་ནོ། །
དཔྱད་གཞིའི་ཡིག་ཆ།
དོན་གྲུབ་རྒྱལ་གྱི་《ལང་ཚོའི་རྦབ་ཆུ་》ཞེས་པ་༡༩ ༨ ༣ ལོའི་《སྦྲང་ཆར་》སྟེང་་་་
གསལ།
2 «དགེ་འདུན་ཆོས་འཕེལ་གྱི་གསུང་རྩོམ་》དེབ་དང་པོ། ༡༩༩༠ ལོ། བོད་ལྗོངས་
བོད་ཡིག་དཔེ་རྙིང་དཔེ་སྐྲུན་ཁང་། ཤོག་ངོས་༢༢༡ པ།
- 170 -



3 བན་དེ་མཁར་གྱི་«བོད་ཀྱི་སྲོལ་རྒྱུན་རྩོམ་རིག་གི་ལེགས་ཉེས་བླངས་དོར་གྱི་ཆ་ཆེ་
ལོང་ཙམ་བརྗོད་པ»། «ཀྲུང་གོའི་བོད་ཀྱི་ཤེས་རིག»། ༡༩༩༣ལོའི་དེབ་༢པ།
དང་པོ། སྡུག་སྣང་གིས་ཁྱེར་བའི་སྙན་ངག་
དང་སྙན་ངག་གི་སྡུག་སྣང་།
ལྗང་བུ། （ སྐྱེས་མིང་རྡོ་རྗེ་ཚེ་རིང་༡༩༦༣ – ) ནི་སོག་རིགས་ཡིན་ཏེ་
མཚོ་སྔོན་ཧོ་ནན་རྫོང་དུ་སྐྱེས་པ་དང་། དུས་རབས་ཉི་ཤུའི་ལོ་རབས་བརྒྱད་ཅུ་
པའི་ནང་རྩོམ་རིག་གི་ལས་ཀར་ཞུགས། ཁོས་བོད་རྒྱ་ཡིག་རིགས་གཉིས་ཀྱི་ཐོག་
ནས་རྩོམ་རིག་བརྩམས་ཆོས་སྤེལ་མྱོང་བ་ལས་ཕལ་ཆེ་བ་«ལྗང་བུའི་རྩོམ་་་་་་་
བ ཏུས– ལྷུག་རྩོམ་དེབ་»དང་«ལྗང་བུའི་རྩོམ་བཏུས སྙན་ངག་དེབ་》ཅེས་
པར་བསྡུས་ཡོད། ༢༠༠༡ ལོར་སྙན་དེབ་གཉིས་པ་《སྙན་རྩོམ་གཟི་མིག་དགུ་
པ་》པར་དུ་བསྐྲུན། དཀའ་ཚེགས་ཆེ་བའི་འཚོ་སྟངས་འདིའི་འགྲུལ་བཞུད་ཁྲོད་
ཁོང་གིས་རྔུལ་ཁྲག་གི་བཞུར་རྒྱུན་ཡོད་ཚད་གསར་རྩོམ་གྱི་ཆེད་དུ་བསྟིམས་ཏེ།
སྔ་ཕྱིར་སྒྲུང་གཏམ་དང་སྙན་ངག ལྷུག་རྩོམ་སོགས་རྩོམ་ལུས་མི་འདྲ་བའི་
བརྩམས་ཆོས་འབོར་ཆེན་བྲིས་ནས་བོད་སྤྱི་ཚོགས་སྟེང་འགྲེམས་འཚོང་བྱས་པ་
རེད། །
ལྗང་བུས་རྒྱལ་ཕྱི་རྒྱལ་ནང་གང་གི་རྩོམ་སྟངས་ཅི་ཞིག་སྤྱད་ནས་བྲིས་པ་
ཡིན་ནའང་དགའ་སྐྱོ་ཆགས་སྡང་སོགས་ཀྱི་ཉམས་འགྱུར་བླ་ལྷག་གིས་ཐོན་་་་་་
འདུག་པ་ནི། ལྗང་མདོག་གི་ཚེ་སྲོག་གཏན་དུ་སྔོ་བའི་«གཡའ་ཤིང་གི་ལོ་མ་»
ལས་མཆེད་པའི་བཅོས་མིན་སྙིང་གི་འཕར་སྒྲ་ལ་ཡིད་སེམས་གཡོ་བའི་ནུས་་་་་
ཤུགས་ལྷག་པར་ལྡན་ལ། གསོག་གསོབ་དང་བཅོས་མ་མིན་པའི་བརྩེ་དུང་གི་
རྒུན་ཆང་མངར་མོས་གཞོན་སྐྱེས་ཀློག་པ་པོ་གྲངས་མེད་ཅིག་མྱོས་པར་བྱས་་་་་་
ཤིང་། སྙན་ངག་པས་རྟོག་སྣང་གིས་བསྐྱེད་པའི་སྙན་རོའི་ཞིང་ཁམས་སུ་ཀློག་
མཁན་ཁྲི་སྟོང་མང་པོ་ཞིག་ཁྲིད་སོང་བ་དང་། སྒྱུ་རྩལ་གྱི་ཕྱོགས་ནས་འཕྲོད་
- 171 -



བདེ་གསལ་བརྗིད་དང༌། སྙན་འཇེབས་དབྱངས་ཀྱི་འགྱུར་ཁུག་ལྡན་ལ།
མཚམས་མཚམས་སུ།
“ ཆུ་ཐིགས་ཀྱི་དྭངས་གསལ་འཚེར་བའི་གཡའ་ལོ་གཉིས།
མཆུ་དང་མཆུ་ཕྲད་པའི་སྐད་ཅིག་མ་དེ་ལ།
གཡའ་ལོ་ལས་དམར་བའི་ཡིད་སེམས་གཉིས་འདྲེས་བྱུང༌།
ཁྲག་ཐིགས་དང་ཁྲག་འདྲེས་པ་ཇི་བཞིན།
མེ་ལྕེ་དང་མེ་ལྕེ་འདྲེས་པ་ཇི་བཞིན།”2
ཞེས་བློ་ཡུལ་ལས་འགོངས་པའི་སྒྱུ་འཕྲུལ་རྩོམ་སྟངས་ཁ་ཤས་སྤྱད། གོང་
གསལ་སྙན་རྩོམ་དུམ་བུ་འདིའི་ཚིག་སྦྱོར་གྱི་འགྲོས་རྒྱུན་ལྡན་དུ་བྱས་ན་“ ཁྲག་་་
ཐིགས་དང་ཁྲག་ཐིགས་འདྲེས་པ་ཇི་བཞིན། གཡའ་ལོ་ལས་དམར་བའི་ཡིད་
སེམས་གཉིས་འདྲེས་བྱུང་།” ཞེས་ན་བོད་སྐད་རྣལ་མར་འཁུམས་ཤིང་། གཏན་
ཚིག་དང་བརྡ་སྤྲོད་གང་ལའང་འགལ་མེད་མོད། འོན་ཀྱང་འདིར་སྙན་ངག་
པས་“ བློ་ལས་འགོངས་པའི་སྒྱུ་འཕྲུལ་གྱི་རྩོམ་སྟངས་” ཏེ། ཚིག་འགྲོས་ལྡོག་
པའི་སྒྱུ་རྩལ་སྨྲས་སྟངས་ཀྱིས་སྐད་ཆར་“ བར་སྟོང་” བསྐྲུན་པ་དང་སྒྱུ་རྩལ་གྱི་་་
རོ་བྲོ་གཞན་ཞིག་ཐོན་པར་བྱས།
«སོ་ལྟ་དང་གཟབ་ཉན་»ལས་ཀྱང་། “ ང་ཚོས་འདི་ལས་མྱངས་པ་ནི་
བརྩེ་དུང་ཞིག་ལག་ལེན་དུ་བསྟར་བའི་གྲུབ་ཆ་ཞིག་གི་རང་གཟུགས་དང༌། རྩོམ་
མཁན་གྱིས་བཞེངས་པའི་སྣང་བརྙན་དེ་ལས་གོ་ལོན་བྱུང་བའི་རང་དབང་གི་་་་
བརྩེ་དུང་ཞིག་གི་རིན་ཐང་ཡིན། “ གཡའ་ཤིང་གི་ལོ་མ་གཉིས་དམ་དུ་འཁྱུད།
དམར་ཆུང་གི་སེམས་པ་གཉིས་གཅིག་ཏུ་བསྡོངས།... དེ་ནི་བདེ་སྐྱིད་ཅིག་་་་
དང་རང་དབང་གི་སྔོན་འགྲོ་དང་། “ སེམས་པ་གཉིས་དང་ཡིད་སེམས་
གཅིག་ གི་ཐོག་མའི་གོམ་སྟབས་རེད། བསྡུས་བརྗོད་དང་རབ་བཏགས་ལས་ཕྱི་
ངོས་ཀྱི་“ གཡའ་ལོ་ དེའི་ཁོར་ཡུག་དང་གནས་བབ། ཉམས་སྣང་བཅས་ཀྱིས་
“ དམར་ཆུང་གི་སེམས་པ་ གཉིས་ཀྱི་རང་གཤིས་དེ་མངོན་མཚོན་བྱས་ཡོད་པ་
- 172 -



ལས་གཞན། ཕྱི་བཀོད་ཀྱི་རམ་འདེགས་འོག་ཀློག་མཁན་ལའང་རྟོག་འཆར་གྱི་
བར་སྟོང་ཆེན་པོ་ཞིག་བསྩལ་འདུག་”2 ཅེས་པས་ཁོང་གི་སྒྱུ་རྩལ་མཚོན་་་་་་་
སྟངས་གཙོ་བོ་དེ་བསྟན་ཡོད་པ་རེད།
སྙན་ངག་པ་ཕུལ་དུ་བྱུང་བ་ཞིག་ཡིན་ན། ཐབས་སྣ་ཚོགས་ཀྱིས་དུས་
རབས་ཀྱི་འཕོ་འགྱུར་དང་། འཇིག་རྟེན་ཕོ་མོའི་བརྩེ་ཞེན། ཁོར་ཡུག་ངེས་ཅན་
ཞིག་གི་མྱོང་སྣང་། སྤྱི་མཐུན་འགྲོ་བའི་ཀུན་སྤྱོད་དང་བདེ་སྡུག མཐོ་དམན་གྱི་
བར་ཁྱད་དང་བཙན་གཉོམ། རྩོམ་པ་པོའི་བསམ་བློའི་འཁྱེར་སོ་དང་མི་ཚེའི་ལྟ་
ཚུལ། རིན་ཐང་ལྟ་ཚུལ་སོགས་ཀློག་པ་པོའི་ཟས་སུ་བསྟབ་དགོས་མོད། སྨྱུ་གུའི་
འཁྱུག་འགྲོས་ཙམ་དང་སེམས་ཀྱི་འགྱུར་བག་གཅིག་གིས་ཐམས་ཅད་གསལ་་་་་
ཞིབ་ཏུ་བརྗོད་ཐབས་མེད་པས། མེ་ཏོག་གཅིག་གིས་དུས་ཚིགས་དང་། རྡུལ་ཕྲན་
གཅིག་གི་གྲུབ་ཚུལ་ལས་འཇིག་རྟེན་ཁམས་ཆེན་པོའི་གཤིས་ལུགས་ཤེས་ཐུབ་པ་
ལྟར། ལྗང་བུས་གཡའ་ཤིང་གི་ལོ་མ་གཡར་ཏེ་ན་ཆུང་ཕོ་མོ་ཟུང་གི་ཐོག་མའི་
དུངས་བརྗོད་ཀྱི་སེམས་གཤིས་ཏེ། ངོ་གནོང་དང་དོགས་གནས། སེམས་ཆུང་གི་
ཡིད་ཉམས་སོགས་གཟུགས་ཅན་བཞིན་རི་མོའི་ལམ་ནས་མཚོན་པ་དང་། «ང་
རང་སྦར་ཆོག་》ཅེས་པའི་ནང་དུའང་དུད་འགྲོའི་ལྕི་བ་བརྗོད་གཞིར་བཟུང་་་་་་
ནས་དེའི་རང་ཉིད་ཐལ་བར་འགྲོ་བཞིན་བོད་ཀྱི་འབྲོག་པའི་སྦྲ་གུར་རེ་རེའི་་་་་
ནང་དུ་འོད་སྣང་དང་དྲོད་འཇམ་སྦྱིན་པའི་ཁྱད་ཆོས་བརྗོད་སྐབས། སྙན་ངག་
པ་གྲགས་པའི་རྗེས་སུ་འབྲང་མེད་པར་རང་ཉིད་འཚོ་བའི་སྤྱི་ཚོགས་དང་རང་་་
བྱུང་གི་ཁོར་ཡུག་དེར་བེད་སྤྱོད་ཀྱི་རིན་ཐང་ཡོད་པའི་ཡུལ་དག་བདམས་ནས་
དེ་དག་ལ་གང་ཟག་གི་རྒྱུད་ཀྱི་ཡོན་ཏན་སྤོར་ནས་གསལ་སྟོན་བྱས་ཡོད།
ལྗང་བུས་ནུབ་བྱང་མི་རིགས་སློབ་གྲྭ་ཆེན་མོའི་དངོས་གཞིའི་འཛིན་གྲྭར་་་
སློབ་གཉེར་བྱེད་སྐབས། ཁོར་ཡུག་གི་ཡུལ་ལྗོངས་མ་ལུས་ཡིད་ངོར་མཛེས་ཤིང་
ར་རིས་མ་གོས་པ་ཞིག་ཏུ་སྣང་གཤིས་ན་གཞོན་སྙན་ངག་པ་དེས་སྤྲོ་སེམས་དང་
བརྩེ་དུང་གིས་ཕྱུག་ཅིང་། རེ་བས་ཁེངས་པའི་སྨྱུག་རྩེ་མཐོ་སྒང་གི་ཡུལ་ཕྱོགས་
– 173 -



ཀུན་ཏུ་སྤྱི་ཚོགས་ཡར་རྒྱས་དང་འཚོ་བ་ཇེ་ལེགས། བསམ་བློ་གུ་ཇེ་ཡངས་སུ་
འགྲོ་བའི་རབ་མཛེས་མེ་ཏོག་ལྷུག་པར་བཞད་པའི་ཡུལ་ཁམས་སུ་བཙུགས་ཏེ།
《གཡའ་ཤིང་གི་ལོ་མ་»དང་«དགུན་གྱི་བུ་མོས་ད པྱིད་ཀྱི་ན་ཆུང་སྦྲུམ་
སོགས་བྲིས་ཏེ་མ་འོངས་པར་རྒྱང་ལྟ་དང་། ན་གཞོན་རྩོམ་པ་པོ་དེའི་ཕྱི་ནང་
གསང་གསུམ་མ་ལུས་འཕྲུལ་སྣང་གི་བག་ལ་ཞུགས་ཤིང་རྨི་ལམ་གྱི་ཞིང་ཁམས་་་
འགྲིམས། མཐོ་སྒང་གི་གནས་བབ་དངོས་ནི་རིག་གནས་དང་དཔལ་འབྱོར་
སོགས་ཕྱོགས་གང་ཅིའི་ཐད་ནས་“ དགུན་” གྱི་དུས་ཚིགས་སུ་གནས་ཀྱང་། རེ་
ལྟོས་ཀྱིས་ཁེངས་པའི་“ དཔྱིད་ཀྱི་ན་ཆུང་མངལ་དུ་སྦྲུམ་” ཞིང་སྲིད་ཇུས་བཟང་
པོ་ལག་ཏུ་བསྟར་བའི་བསྐལ་པ་བཟང་པོའི་སྔ་ལྟོས་ཤིག་གི་རང་མདངས་་་་་་་་
དེའང་གངས་རིའི་ར་བས་བསྐོར་པའི་ལྗོངས་ཡོངས་སུ་ཤར་བས། སྐབས་ཐོག་
དེར་མཛད་པའི་སྙན་རྩོམ་ནང་དུ་རྩོམ་པ་པོའི་སེམས་ཁོང་ལས་བྱུང་བའི་་་་་་
དགའ་འབོད་དང་། སྤྱི་ཚོགས་འཚོ་བར་ཡིད་ཆེས་བྱེད་པའི་རེ་བ་བཅོལ་ཡོད།།
སྙན་ངག་པ་ཡི་དམ་ཚེ་རིང་གིས་“ ཆགས་སྡང་གཉིས་ཀྱིས་སྙན་ངག་པའི་་
སྤྲོ་སེམས་ཀྱི་མེ་ཆེན་སྦར་བ་ཡིན་ལ། ཆགས་སྡང་གཉིས་ཀྱིས་སྙན་ངག་པའི་
དབང་རྩའི་ནུས་པ་སད་པར་བྱས་པ་ཡིན། སུ་ཞིག་གིས་སྙན་ངག་པ་ལ་མཛའ་
བརྩེ་ལས་སྡང་སེམས་མེད་པ་ཡིན་ཞེས་ཟེར།”ཉི ཕྱི་ནང་སྙན་ངག་པ་རྣམས་ཀྱི་
སྙན་རྩོམ་གྱི་ཤུགས་དྲག་པའི་རྟོག་འཆར་གྱི་ཀློང་ལ་ཉུལ་ཞིང་ངོ་མཚར་མཛེས་་་
སྡུག་བཀྲ་བའི་ཡིད་ཁམས་ཀྱི་བདུད་རྩིར་རོལ་བའི་ལྗང་བུས་རེ་བ་དང་མོས་་་་་
འདུན་སྙིམ་པ་གང་གི་ཚུལ་གྱིས་སྤྱི་ཚོགས་སུ་ཞུགས་པ་ན། དེ་ནི་གཞོན་ནུའི་
ཕུགས་བསམ་ཁྲོད་ཀྱི་འཇིག་རྟེན་དེ་དང་བར་ཐག་རིང་བར་བསྐྱེད་ཅིང་། སྙན་
ངག་པར་མི་ཚེའི་དཀའ་སྡུག་ལན་དང་པོར་འཕྲད་སྣང་ཤར་བ་དང་། དེ་དང་
ཆབས་ཅིག་སྔོན་ཆད་བྱུང་མ་མྱོང་བའི་འཚོ་གནས་ཀྱི་འཇིག་ཉེན་ཞིག་ཀྱང་་་་་་
སྙིང་ཁོང་གཏིང་ལ་ཡུན་གྱིས་འཇབ་འོང་བའི་ཚོར་སྣང་ངང་ངམ་ཤུགས་ཀྱིས་་་་
སྐྱེས། སྣང་ཚུལ་འདི་དག་རྣམ་ཀུན་ལྗང་བུའི་ཆགས་སྡང་གི་མེ་དཔུང་དྲག་ནས་
- 174 -



དྲག་ཏུ་སྦར་བྱེད་ཀྱི་བུད་ཤིང་ལྟ་བུར་གྱུར་པ་དང༌། དུས་དེ་ནས་བཟུང༌“ སྨྲ་བ་
ཇེ་ཉུང་ཇེ་ཉུང་དུ་ཕྱིན་” ཅིང་། ཁེར་རྐྱང་གི་སྡུག་སྣང་ལས་དབང་གི་ཞིང་སར་
བཏབ་པར་ལམ་སང་རྩ་བ་ཟུག་ནས་མྱུ་གུ་འབུས་པ་དེས། སྙན་ངག་པའི་བསམ་
གཞིག་བྱེད་སྟངས་དང་སྒྱུ་རྩལ་མཚོན་སྟངས་བཅས་ལ་ཤན་ཤུགས་ཆེན་པོ་་
ཐེབས་པ་རེད།
ལྗང་བུའི་སྙན་ངག་ཁྲོད་ཀྱི་མྱོང་རོལ་བྱ་དཀའ་བའི་སྒྱུ་རྩལ་གྱི་གསང་བ་་་་
དང་། ངོ་མཚར་བའི་བློས་བསླངས་དང་ཡིད་བརྙན་སྐྲུན་སྟངས། ཁྱབ་ཆེ་བའི་
བསམ་བློའི་བཀོད་ཤུགས། རྟོག་གཞིག་རགས་མོས་ཐག་བཅད་པའི་གཏན་
ཚིགས་དང་སྤྱི་སྡོམ་ཡོད་ཚད་ཀྱི་དགེ་མཚན་ཕྱོགས་གཞན་ཞིག་ནས་བསྟན་ཡོད་
དེ། “ གཞན་ཡང་འདི་ཕྱི་དུས་གསུམ་གཟིགས་པའི་དགེ་བཤེས་བླ་གྲྭ་ཚོར་
མཚོན་ན། རྩོམ་རིག་ཅེས་པ་ནི་ཁོང་ཚོས་“ བཞེས་ ཀྱིན་པའི་ཤ་ཚོན་པོ་དང་ཞོ་
གསར་པ། མར་དྭངས་མ། སྦྲང་དཀར་རྩམ་པ་སོགས་དང་འབྲེལ་བ་མེད་པའི་
ལྡེབས་རིས་ཆོ་མེད་རེ་ཡིན་ལ། རང་རེའི་ལས་བྱེད་པ་ཚོས་ཀྱང་ཟླ་ཕོགས་ཉུང་
ཉུང་རེ་ཨམ་ཕྲག་ལ་འཇུག་ཞོར་འཚོ་བའི་ཁ་གསབ་སྟེ་རྩོམ་ཡོན་ཕྲན་བུའི་ཕྱིར་་
“ གསར་རྩོམ་ མཛད་དུས་ངག་ནས་“ མི་རིགས་ དང་་ དུས་རབས་ ། “ སྒྱུ་
རྩལ་ དང་་ རིང་ལུགས་ སོགས་གླེང་ན་ཁྱོད་ཀྱིས་ཇི་ལྟར་དྲན་གྱིན་འདུག་་་ཚེ)
” ཅེས་པས། ལྗང་བུ་ནི་ལྗིད་ཏིག་ཏིག་གི་འགན་འཁྲིའི་འདུ་ཤེས་དང་འཇིག་
ཉེན་གྱི་ཚོར་ཤེས་ཡོད་མཁན་ཞིག་ཡིན་པ་དང་། ཁོའི་སེམས་ཀྱི་རྟ་རྒོད་དེ་སྡུག་
སྣང་གི་སུམ་སྒྲོག་ཕྲ་མོས་དམ་དུ་འཆང་ཞིང་མནར་གྱིན་ཡོད་པ་ནི་“ ང་ཡི/
ཕོན་ཆེ་བའི་སྨེང་སེམས་ཀྱི་གོང་བུ/ རེ་ཆད་དང་རེ་བ་མཉམ་འདྲེས་ཀྱི་མིག/
ང་ཡི་ཅི་ཡང་མི་མཐོང་ལ་ཅི་ཡང་མི་ཚོར་བའི/ གོར་མ་རྡོ་ལྟ་བུའི་རྨ་ཁ/
....”$ ཞེས་པ་ལས་ཀྱང་མྱོང་ཚོར་ཐུབ་ལ། ལྟོས་ས་ལྟོས་འཇོག་གིས་བཤད་ན།
ཁོང་ནི་དོན་དམ་གྱི་སྙན་ངག་པར་བགྲང་ཆོག་པ་ཡིན། ཁོང་གིས་སྤྱི་ཚོགས་སྟེང་
གི་ངན་ཤུགས་མཐའ་དག་ལ་རྒྱབ་གཏོད་ཕོད་པ་དང་། རང་གཤིས་རྣོ་ཞིང་བློ་
- 175 -



ཁོག་གསལ་བ་ཅན་ཤ་སྟག་ཡིན། ཁོའི་ཁྱད་ཆོས་གཙོ་བོ་ཞིག་ནི་དུས་ཇི་འདྲ་
ཞིག་དང་གནས་ག་འདྲ་ཞིག་ཏུའང་རང་གི་བླ་སྲོག་འཚོང་མི་སྲིད་པ་དང་།
ཐོག་མ་ནས་སྙན་ངག་འབྲི་དགོས་བྱུང་དོན་ཡང་མིའི་དུང་ཞེན་གྱི་རང་དབང་་་་
དང་རང་གཤིས་ཀྱི་དྲང་བདེན། དྭངས་གཙང་གི་ཁོར་ཡུག་ཅིག་གི་ཆེད་དུ་ཡིན།
རྩོམ་རིག་ཅེས་པ་དེའང་མི་ཚེ་སྦར་ནས་གསལ་བར་བྱེད་དགོས་པའི་་་་་་་
གཟབ་ནན་གྱི་“བྱ་བ་” ཞིག་ཏུ་ལྟ་བ་དང་། མི་རིགས་ཤིག་གི་ཆེས་རིན་ཐང་
བྲལ་བའི་གནས་དག་སྐབས་འགར་མི་རབས་རྗེས་མ་གསོད་རྨས་གཏོང་བྱེད་དུ་
འགྲོ་ཡང་སྲིད་པས། “ ང་ཚོས་ནམ་ཡང་རང་ཉིད་གསལ་ཐག་ཆོད་ཅིག་མཐོང་
ཐབས་བྲལ་བས་ན་” རང་དབང་བྲལ་ཞིང་ཤེས་མ་གསལ་གྱི་ངང་རང་ཉིད་་་་་་
“ ལྕགས་རྡང་ལ་འགྲོ་བ་” དེ་ཡི་མུག་ཅིང་ཞེ་མེར་བའི་ཚེ་སྲོག་གི་“ སྦྱིན་སྲེག་
ཅིག་མིན་ན་ཅི་ཡིན། ཁོས་རྒྱུན་པར་ཤུགས་དྲག་པའི་ཚོར་འདུ་ཡིས་ཚེ་སྲོག་གི་
སྒྲ་དབྱངས་ཐོལ་གྱིས་དྲངས་ཤིང་རང་བཞིན་གྱིས་བཞུར་འོང་བ་རང་གི་སྙན་་་
ངག་ཏུ་འབྲི་ལ། རྒྱུ་རྐྱེན་མང་པོའི་དབང་གིས་ཚོར་འདུའི་འཕྱོ་ཤུགས་གཉོམ་
དུས། ཁུ་སུམ་མེར་མནོ་བསམ་གཏོང་བ་མ་གཏོགས། སྙན་ངག་ཆེད་དུ་“ བཟོ་”
བའམ་བཙན་གྱིས་“ སྒྲིག་” མི་སྲིད་པ་གཤིས་ལུགས་སུ་ཆགས།
《སྙན་ངག་པ་»ལས།
“ ཁ་བ་ཐེངས་ཤིག་བབས་པའི་མཚན་མོ་དེར
སྙན་ངག་པ་དུས་ཟིང་དང་ཡུལ་གྱུར་ལས་སྐྱེས་བྱུང
ཆོས་འཁོར་ལྷ་ས་དྲན་གླུ་ཡི་གྲི་གུ་རྣོན་པོ་ཞིག་གིས
གཞིས་བྱེས་མཐའ་དག་ཁ་ཕྱོགས་བྲལ་བའི་སྙིང་ཚིལ་ངོས་སུ
ཉམས་རྒུད་དང་འགྲོགས་པའི་གདུང་ཤུགས་ཟབ་མོ་ཞིག་བརྐོས་སོང་
（ གོང་མཚུངས་）
ཁོང་ནི་ནམ་ཡང་སྙན་ངག་གི་བཞུར་རྒྱུན་མི་ཉམས་པའི་སྙན་ངག་པ་་་་་་་
འབའ་ཞིག་ཏུ་འགྱུར་སྲིད་མིན་ད་དུང་བཤད་དཀའ་ནའང་། ཁོ་རང་གི་
– 176 -



བརྩམས་ཆོས་ནང་བཞིན་གྱི་“ དུས་ཟིང་དང་ཡུལ་གྱུར་” གྱི་འཚོ་བཞེས་དེ་མ་་་་
གཞི་ནས་སྙན་ངག་ཅིག་མིན་ནམ། སེམས་པ་མཐའ་དག་ཁེ་ཕན་གྱིས་བསྣད་
པའི་དུས་སྐབས་འདི་ལྟ་བུར། །
“ ཕྲག་པ་གང་རུང་དུ་ཁུར་བའི་འདེགས་ཤིང་གི་སྣེ་མོ་གཉིས་སུ
ན་གཞོན་གྱི་གདུང་སེམས་ཤིག་དང་བག་ཡངས་ཀྱི་མི་ཚེ་ཞིག་ཁུར་་་་་་
འདུག”( གོང་མཚུངས་）།
ཅེས་པ་དང་། ཁོའི་ཕུགས་འདུན་གྱི་གཉའ་བར་བདེ་སྐྱིད་དང་རང་དབང་
གི་རྡོག་ཁྲེས་ལྕི་མོ་ཞིག་གིས་གནོན་བཞིན་མི་ཚེའི་བཤུལ་ལམ་བགྲོད་པའི་གོམ་་་
འགྲོས་དག་དཀའ་སྡུག་གིས་གཞུས་ནས་བྱེས་སུ་བསྒྱུར་ཅིང་། ཐ་ན་རང་གིས་
ཀྱང་བཤད་མི་ཤེས་ལ་ཐོབ་ཡང་མ་མྱོང་བ་དང་། ཐ་ན་འཇིག་རྟེན་འདིར་ཡོད་
མེད་ཀྱང་བཤད་དཀའ་བའི་“ དངོས་པོ་” ཞིག་གི་དོན་དུ་བརྩོན་ལེན་བྱེད་་་་་་
བཞིན་འདུག ཁོའི་སྙན་ངག་གི་སྡུག་བསྔལ་གྱི་རྩ་བ་ཡང་མཐར་གཏུགས་ན་
ཚོར་སྣང་བན་བུན་ལ་ཞ་བའི་ལྐོག་ཏུ་གྱུར་པའི་ཧམ་པའི་ཐོབ་བློ་དེ་ལ་ཐུག་་་་་་
འདུག །
སྙན་རྩོམ་«ང་ཡི་བོད་》ཅེས་པས་འགོ་བརྩམས་མ་ཐག་“ རི་རབ་དང་་་་་་
གཙང་པོའི་འཚང་གས་ཁོད་མ་སྙོམས་པའི་སྤང་ལྗོངས་ཆེན་པོ་” ཞེས་བོད་་
ཡོངས་ཀྱི་རང་བྱུང་ཁོར་ཡུག་དེ་རི་མོའི་ལམ་ནས་ལྡེབས་རིས་ཆེན་མོ་ཞིག་ཏུ་་་་་
བཀོད་པ་དང་། འཇིག་རྟེན་གྱི་ཡང་རྩེར་འཚོ་བའི་མི་རིགས་ཞེས་སྙན་པ་འཕུར་
དོན་ཡང་འདི་ནས་གསལ་ཁ་བཏོད་ལ། ང་ཚོར་དེ་ལྟ་བུའི་ཡུལ་ལྗོངས་ཡོད་པས་
ད་གཟོད་འཇིག་རྟེན་གྱི་གྲུ་གར་ཁེར་རྐྱང་དུ་ཕུད་པའང་ཡིན། རི་རབ་དང་
གཙང་པོ། རང་བྱུང་གི་སྲུང་ཡོལ་མཐུག་པོ་འདིས་དུས་ཡུན་རིང་པོ་ཞིག་ལ་ང་
ཚོ་འཇིག་རྟེན་གཞན་དང་འབྲེལ་བ་རྦད་དེ་བཅད་པས་ཕྱི་རོལ་འཇིག་རྟེན་གྱི་་་
འགྱུར་ལྡོག་དུས་ཐོག་ཏུ་ཤེས་ཚོར་བྱུང་མ་ཐུབ་ལ། ཐ་ན་དེ་རང་གི་གནས་ཡུལ་
དང་འབྲེལ་བ་ཡོད་པའང་མ་ཤེས་པར་དུས་རབས་ཁ་ཤས་འདས་པའི་ཉེས་་་་་་
- 177 -



དམིགས་དེང་གི་དུས་འདིར་འཁུར་དགོས་བྱུང་། རི་རབ་དང་གཙང་པོ། རང་
བྱུང་གི་ལྕགས་རི་བཙན་པོ་འདིས་ང་ཚོའི་རྒྱལ་ཁམས་འདིར་བསམ་བློ་གསར་་་་
པ་དང་ལག་རྩལ་གསར་པ་འབྱུང་བར་གེགས་བྱས་པ་དང་། ཚན་རིག་གི་བློ་
མིག་ལྡོངས་སོང་བ་དེས་ལན་པ་ལོས་ཡིན།
“ རི་རབ་ནི་འཚང་ག་ཤིག་ཤིག་གི་རྩྭ་སྐྱའི་ཚོགས་དང
གཙང་ཆབ་ཆུ་ནི་རྩྭ་རྐང་ལ་འབྱར་བའི་ཟིལ་བ་དག་ཡིན་
ཞེས་པ་ལས་རང་ཅག་གི་མེས་པོས་རི་རབ་དང་གཙང་ཆུའི་ཕྱི་ཚུལ་གྱི་་་་་་
ངོས་ཟིན་ཙམ་ལས་དེ་ནི་ཟད་དུ་མེད་པའི་འབྱུང་ཁུངས་དང་། བསྒྲུན་དུ་མེད་
པའི་བེད་སྤྱོད་ཀྱི་རིན་ཐང་ལྡན་པ་ཤེས་མ་ཐུབ་པར་རྩོམ་པ་པོ་ཡི་མུག་སྟེ།
“ སྤང་ལྗོངས་འདི/ སྐོམ་ཐན་གྱིས་ཡོངས་སུ་ཟིན་སོང་”ཞེས་སྨྲེ་སྔགས་འཛེར་
འཛེར་དུ་བཏོན།
མ་འོངས་འབྱུང་འགྱུར་གྱི་བོད་ནི། “ སྨུག་རྒྱུའི་གྲོང་ཁྱེར་” ལྟ་བུའི་རེ་
བཞག་གིས་བརྟས་ནའང་། ལོ་རྒྱུས་སྟེང་གི་མཚན་སྙན་མཐའ་དག་“རྒྱང་རིང་
ས་ནས/ བྱིའུ་ཆུ་ལ་བྱིང་བ་བཞིན/ གྲག་མེད་ངང་ཡལ་གྱིན་པའི་” སྣང་ཚུལ་
འདིས། མིག་སྔར་གྱི་གནས་བབ་དང་ཉེན་ཁ་གློ་བུར་དུ་ཚོར་བར་བྱས་ཤིང་
འཕག་འཚག་ཕྲན་བུ་རེ་རྒྱག་འགོ་བརྩམས་པ་དེ་ནི་“འབྲུག་སྒྲ་མེད་པའི་གློག་་་་
དམར་ཞིག་གི་འཁྱུག་སྲོལ་” ཞེས་གངས་རིའི་འཇིག་རྟེན་འདིའི་གསོན་ཤུགས་་་
ལ་རེ་བ་དང་ཡིད་ཆེས་ཀྱི་ཕུ་ཐག་ཐུང་བའི་བསམ་བློ་འདི་ཤིན་ཏུ་ཉམ་ཆུང་་་་་་
བའི་ཚེ་སྲོག་ཞིག་གི་ལྟ་སྤྱོད་དུ་འཁུམས། །
བོད་པ་འདིས་ལོ་ངོ་སྟོང་ཕྲག་གི་རིང་། “ཁེར་རྐྱང་གི་གླུ་གཞས་” ལེན་
བཞིན་“ མཐོ་ས་ནས་ཙོག་པུར་བསྡད་དེ་” ཞེས་ལོ་རྒྱུས་ལ་བསྙོན་འཛུགས་པའི་
བསམ་བློ་ཞིག་ངང་ངམ་ཤུགས་ཀྱིས་སྐྱེས་འདུག་སྙམ་སྟེ། མཐོ་སྒང་གི་མི་བོ་ཆེ་
འདི་ཡར་འགྲེང་མ་མྱོང་བ་ཞིག་ག་ལ་སྲིད་དེ། མི་སྲིད་དོ། །བྲང་ཁོག་ཡངས་ཤིང་
དཀྱེལ་ཆེ་བའི་གངས་ལྗོངས་འདི་“ ཡིད་སེམས་མི་སྐྱིད་པ་དག་གི་ན་ཟུག་འབྲི་་་
- 178 -



སའི་རྩིག་ལྡེབས་ཆེན་པོ་” ཞེས་པ་ནི་རང་གི་འཚོ་གནས་ལ་མཐུན་རྐྱེན་གང་་་་་་
འཛོམས་བསྐྲུན་དང་སྐྲུན་བཞིན་པའི་གནས་དེར་ངོས་ཟིན་རྣམ་དག་ཅིག་སྐྱེས་་
པའི་སྙིང་གཏམ་ཡིན་སྙམ།
མདོར་ན། ལྗང་བུས་རང་ཉིད་ཀྱི་སེམས་ཁོང་གི་བཟོད་དཀའ་བའི་ན་ཟུག་
དང་སྐྱོ་གདུང༌། སྡུག་ཡུས་སོགས་ཀྱི་ཚོར་བ་དང་ད་ལྟའི་སྤྱི་ཚོགས་ཀྱི་ཡ་ང་བའི་
རྒྱབ་ལྗོངས་དེ་ཉིད་ཐད་ཀར་མ་བརྗོད་པར“ གཟི་” ལྟ་བུའི་དམིགས་བསལ་གྱི་
ཁྱད་ཆོས་མངའ་བའི་དངོས་པོ་ཞིག་གི་སྟེང་དུ་སྤོར་བ་དང༌། དེ་ཉིད་ཀྱི་ངོ་བོ་རོ་
གཅིག་ཏུ་གྱུར་པའི་སྒྱུ་རྩལ་ཡུལ་ཁམས་ལྷུན་གྱིས་གྲུབ་པ་དེས་སྨྲ་བརྗོད་ལས་་་་
འདས་པའི་འདང་རྒྱག་རྒྱུ་ཞིག་དང་། བྲོ་བ་མྱོང་རྒྱུ་ཞིག ཀློག་པ་པོའི་ཀུན་རྟོག་
འཕྲོ་སའི་ཡུལ་ཡངས་པོ་ཞིག་བསྐྲུན་ཡོད་པ་མ་ཟད། སྒྱུ་རྩལ་དང་མཛེས་དཔྱོད་
ཀྱི་བར་སྣང་གསར་པ་ཞིག་ཀྱང་ཕྱེས་པ་རེད།
དཔྱད་གཞིའི་ཡིག་ཆ།
0 ལྗང་བུའི་«གཡའ་ཤིང་གི་ལོ་མ་»ཞེས་པ་༡༩༨༦ལོའི་《སྦྲང་ཆར་》དེབ་བཞི་་་་་
པར་གསལ། །
(2 ཚེ་གྲུབ་ཀྱི་«སོ་ལྟ་དང་བཟབ་ཉན་»མཚོ་སྔོན་མི་རིགས་དཔེ་སྐྲུན་ཁང་གིས་་་་་་་
༢༠༠༤ལོར་དཔེ་སྐྲུན་བྱས་
ཉིད ཡི་དམ་ཚེ་རིང་གི་«སྙན་ངག་གི་བླ་སྲོག་བཤད་པ་》མཚོ་སྔོན་མི་རིགས་དཔེ་སྐྲུན་
ཁང་གིས་༡༩ ༣ ལོར་དཔེ་སྐྲུན་བྱས་པའི་«རྩོམ་དཔྱད་གཏམ་ཚོགས་»ཀྱི་ཤོག་ངོས་་
༤༦༤པར་གསལ། །
ཝེ ལྗང་བུའི་«རྩོམ་འབྲི་བ་དེ་ལས་སླ་བོ་ཞིག་མིན་པར་སེམས་》ཞེས་པ་་་་་་་་་་་
༡༩༩ ར ལོའི་ཟླ་༩ པའི་ཚེས་༡༦ཉིན་གྱི་《མཚོ་སྔོན་བོད་ཡིག་གསར་འགྱུར་》སྟེང་གསལ།
(5) ལྗང་བུའི་སྙན་དེབ་《གཟི་མིག་དགུ་པ་》ཞེས་པ་ཞང་ཀང་གྱི་ལང་དཔེ་སྐྲུན་ཁང་།
གིས་༢༠༠༡ ལོར་དཔེ་སྐྲུན་བྱས།
= 179 -



གཉིས་པ། རྨོངས་སད་ཐོབ་པའི་མི་རབས་
གཅིག་གི་འབོད་སྒྲ།
ཨོ་རྒྱན་རྡོ་རྗེ། སྨྱུག་མིང་ལྗང་གཞོན་(༡༩༦༡) ནི་བོད་ལྗོངས་གྲ་ནང་
རྫོང་གི་ཞིང་གྲོང་ཞིག་ཏུ་སྐྱེས། ༡༩༨༤ལོ་ནས་རྩོམ་རིག་གསར་རྩོམ་གྱི་ལམ་དུ་
ཞུགས་ཏེ་སྔ་རྗེས་སུ་སྙན་ངག་གཙོ་བྱས་པའི་བརྩམས་ཆོས་འབོར་ཆེན་ཞིག་་་་་་
བོད་ཁུལ་གྱི་དུས་དེབ་《བོད་ཀྱི་རྩོམ་རིག་སྒྱུ་རྩལ་»དང་«སྦྲང་ཆར་》སོགས་་་་
ཀྱི་སྟེང་དུ་སྤེལ་བར་མ་ཟད། སྙན་དེབ་«མཐོ་སྒང་གི་རླུང་»གིས་མཚོན་པའི་
དཔེ་དེབ་གསུམ་དཔེ་སྐྲུན་བྱས་པས་བོད་ཀྱི་ལོ་བཅུའི་རྩོམ་རིག་གྲུབ་འབྲས་ཀྱི་་་
བྱ་དགའ་དང་། བོད་ཡིག་སྙན་ངག་གསར་རྩོམ་གྱི་དམིགས་བསལ་རིམ་པའི་བྱ་
དགའ་སོགས་ཐོབ།
༡. མིག་ཆུ་ལ་འཕྱར་བའི་ཁ་སང་གི་གོམ་འགྲོས་ལྕི་མོ།
ན་གཞོན་སྙན་ངག་པ་ཨོ་རྒྱན་རྡོ་རྗེ་ལ་མཚོན་ན། ཁོང་ཉིད་ཀྱིས་དངོས་སུ་
མྱངས་པའི་བོད་མི་རིགས་ཀྱི་ཞུམ་མེད་ཀྱི་དཔའ་ངར་དང་། འགྱུར་མེད་ཀྱིས་
སྤོབས་པ། བག་ཡངས་ཀྱི་ལྟ་སྤྱོད། གཤིས་བཟང་གི་ཀུན་སྤྱོད་བཅས་ཀྱིས་ཁོའི་མི་
ཚེ་ལ་ཤན་ཤུགས་གཏིང་ཟབ་ཐེབས་པ་དང་། མེས་པོ་རྣམས་ཀྱི་མྱོང་བརྒྱུད་ལས་
འཕྲོས་པའི་སེམས་ཀྱི་འགྱུར་བ་སྣ་ཚོགས་སྔོག་འདོན་བྱེད་པ་ནི། ཨོ་རྒྱན་རྡོ་རྗེ་
ཐོག་མའི་ཁ་ཕྱོགས་དང་མིག་གཏོད་དགོས་པའི་སྙན་ངག་གི་ཟུར་སྣེ་ཞིག་ཏུ་་་་
ངེས། ༡༩༩༡ ལོར་གསར་རྩོམ་མཛད་པའི་བོད་ཞི་བས་བཅིངས་འགྲོལ་བཏང་
ནས་ལོ་ངོ་བཞི་བཅུ་འཁོར་བའི་སྐྱེས་སུ་ཕུལ་བའི་«རྨི་ལམ་»ནི་སྐྱ་རེངས་ཤར་་
ལ་ཉེ་སྐབས་ཀྱི་ལྡེབས་རིས་ཆེན་མོ་ཞིག་ཡིན། སྲོལ་རྒྱུན་གྱི་ཐབས་རྩལ་སྤྱད་དེ་
དུས་རབས་གསར་པ་དང་རྙིང་པ་གཉིས་ཞིབ་བསྡུར་བྱེད་པའི་ལྟ་བའི་ཐད་་་་་་
ནས་བལྟས་ན། སྙན་རྩོམ་འདི་ནི་བོད་ལྗོངས་གསར་རྙིང་གཉིས་ཀྱིས་གཅིག་
ཚབ་གཅིག་གིས་བྱེད་སྐབས་ཀྱི་ནམ་མཁའ་ཡར་ལངས་ཀྱི་རྣམ་པ་ཞིག་ཡིན། ལོ་
རྒྱུས་རྒན་པོའི་རི་ལྟར་ལྕི་བའི་གོམ་འགྲོས་ཀྱིས་དུས་ནམ་ཡང་ཁོ་ལ་གདོང་་
- 180 -



ཕྱོགས་པའི་མི་རེ་རེའི་སྙིང་ཁོང་སྒུལ་བསྐྱོམ་བྱེད་པ་དང་། དེ་ནི་དུས་ཡུན་རིང་
ཞིང་སྐྱོ་སྡུག་གིས་ཁེངས་པའི་«རྨི་ལམ་»ཞིག་ཡིན། རྨི་ལམ་གྱིས་བཞག་པའི་
འགྱུར་བ་མེད་པ་རྡོ་རྗེ་ཕ་ལམ་ལྟ་བུའི་རྗེས་ཤུལ་རེ་རེ་བདེན་དྲང་གིས་གོམ་་་་་་
འགྲོས་བསྒྱུར་ཞིང་འོང་བའི་དུས་ཀྱི་རྒན་པོའི་ལུས་སྟེང་དུ་རི་མོ་བཞིན་གསལ་་་
པོར་བཀོད་འདུག་པ་དང་། ང་ཚོའི་མིག་ལམ་དུ་མངོན་པ་ནི།
“ ཁྱོད་ཀྱིས། །
འབུད་མི་ཐུབ་པའི་སྤྲིན་ནག་ཆེན་པོ་ཞིག་མལ་ཆས་སུ་གྱོན།
ཁྱོད་ཀྱིས།
བལྟ་མི་ནུས་པའི་ལྷ་སྒྲུང་རིང་པོ་ཞིག་སྔས་སུ་བྱས།
སྐྱར་སིལ་སིལ་གྱི་སེམས་པ་དེ
སྐྱུར་སིལ་སིལ་གྱི་སེམས་དེ་གྲང་ཅང་ཅང་གི་ཁོག་ཏུ་བཅུག་སྟེ།
གདོད་མའི་གདན་སྟེང་དུ་འགྲེ་ལོག་ཡང་ཡང་བརྒྱབ།”
ཅེས་པས་ཀློག་མཁན་གྱི་དྲན་ཤེས་དེ་ལོ་རྒྱུས་ཀྱི་མཁའ་དབྱིངས་སུ་ཁྲིད་་་་
ཅིང་འཆར་རྟོག་ནི་རང་དབང་ཐོབ་པའི་གཤོག་ཟུང་བཞིན་དུས་དང་གནས་ཀྱི་
བཀག་རྒྱ་ལས་བརྒལ་བ་ཡིན། འདིར་རྨི་ལམ་དེའང་མི་རྣམས་ནུབ་མོར་མལ་ལ་
ཉལ་ཞིང་གཉིད་དུ་ཞུགས་སྐབས་རྨིས་པའི་སྒྱུ་མའི་ཞིང་ཁམས་ཀྱི་རྨི་ལམ་སྟོང་་་
བ་དེ་སྟོན་པ་མ་ཡིན་པར། མི་རིགས་ཤིག་གིས་ཤིན་ཏུ་བསྐལ་ཞིང་དུས་ཡུན་
རིང་བའི་ནང་ཚེ་སྲོག་གི་རྒྱུན་མཐུད་པའི་གོ་རིམ་ཁྲོད་ལོ་རྒྱུས་རྒན་པོའི་གདོང་་
ལ་བྲིས་པའི་རྒྱལ་ཁ་དང་ཡང་ན་ཕམ་ཁའི་སྐྱི་གཉེར་གཏིང་ཟབ་པ་དག་ཡིན་ལ།
སྟོབས་ལྡན་དང་ཉམ་ང་འཕྲད་སྐབས་ཀྱི་སྐད་ཅིག་མའི་༌ རྨི་ལམ་” དེ་ཡང་་་་་་་
ཡིན་སྲིད། དེ་ནི་སྙན་ངག་པས་རང་ཉིད་ཀྱི་མི་རིགས་འདིའི་ལོ་རྒྱུས་ལ་ཕྱིར་
མིག་དང་བསམ་གཞིག་ཐེངས་ཤིག་བྱས་པ་ཡིན། བོད་ལྗོངས་ཀྱི་འདས་དོན་
དེར་ཕྱིར་ལྟ་བྱེད་པར་ཕྱོགས་མང་ཞིང་ནང་དོན་ཡང་མི་འདྲ་བ་རེ་ཡོད། སྙན་
ངག་པ་ཞིག་ལ་མཚོན་ན། ཁོས་མཐོང་ཆེན་བྱེད་པ་ནི་ལོ་རྒྱུས་འགྱུར་ལྡོག་དུས་
- 181 -



སྐབས་ཀྱི་འདས་ཟིན་པའི་དངོས་ཡོད་ཀྱི་མྱོང་རོལ་ཞིག་དང་། བརྩེ་དུང་གི་
རླབས་རྒྱུན་བསྐྱོམས་རྒྱུ་ཐེངས་ཤིག་ཡིན། ད་དུང་དངོས་ཡོད་སྤྱི་ཚོགས་འདིའི་
ནང་ལྟོས་བཅས་ཀྱིས་དངོས་པོའི་ལོངས་སྤྱོད་ཞན་ནའང་། བསམ་བློའི་འཇིག་
རྟེན་ཁྲོད་ཀྱི་བརྟན་ཚུགས་དང་། གསར་གཏོད་ཀྱི་འདོད་འདུན་མཁྲེགས་ལ་
འཁྱེར་ཞིང་། རིག་གནས་ཕུན་སུམ་ཚོགས་པའི་སྣང་ཚུལ་དེར་དོ་སྣང་བྱེད་ཀྱིན་
ཡོད། དུས་ཚོད་ཀྱི་བཞུར་རྒྱུན་རིང་མོའི་ནང་། ལོ་ངོ་བཞི་བཅུ་དེ་མིག་རྡེབ་ཅིག་
རིང་འདས་ཤིང་། བྱ་དངོས་ཇི་སྙེད་ཀྱིས་རང་གི་ངོ་བོ་བཏང་ནས་རང་བཞིན་
གཞན་ཞིག་ལ་བསྟིམས། ཡིན་ནའང་མི་རེ་རེའི་ཚེ་སྲོག་གི་ངོས་ཐད་ནས་བཤད་
ན། ཚེ་སྲོག་གི་གོ་རིམ་ནི་ཉིན་ཞག་གི་བརྗེ་རེས་ནང་རྒྱུན་ཆད་མེད་པར་
གཟུགས་གཞི་དེ་རྒྱ་བསྐྱེད་ཐུབ་པ་དང་། དེ་བཞིན་དུ་བསམ་བློའི་འཇིག་རྟེན་
ཡང་རྒྱུན་ཆད་མེད་པར་ཡར་བསྐྱེད་དང་ཕུན་ཚོགས་སུ་འགྲོ་བའི་གོ་རིམ་ཞིག་་་
ཡིན། འདས་ཟིན་པའི་ལོ་འཁོར་ལ་ཁ་གཏོད་དུས། དེས་རྨོས་པའི་ས་གཞིའི་སྟེང་
དཀའ་སྡུག་དང་། རྔུལ་ཆུ། ཁྲག་ཐིགས་ཀྱི་རྗེས་ཤུལ་ཕབ་ཡོད་པའི་དུས་མཚུངས་
སུ། རྩོམ་མཁན་རང་ཉིད་ཀྱི་རྡོག་སྣེ་རུ་གསར་སྦོལ་བྱེད་པའི་བགྲོད་ལམ་དེ་
གསར་དུ་ཕྱེ་བ་ཡིན་པས། མ་འོང་བར་རེ་སྙེག་བྱེད་པའི་འོད་ཕྲན་ཞིག་ལམ་
ལམ་དུ་འཕྲོ། །
“རྨི་ལམ་ལས་འདས་པའི་རྨི་ལམ་གྱི་ཡུལ་འདི་ན།
རི་བོ་ཐམས་ཅད་བུ་ཡུག་གིས་བཏུམས་ཤིང་།
ཆུ་མོ་ཐམས་ཅད་ཁ་བ་ཡིས་བསྒྲུབས་ཏེ།
ཀེང་རུས་ཀྱི་ལུས་ཕུང་དེ་གྲང་ངར་གྱིས་གདུངས།
སྟོང་ཉིད་ཀྱི་སེམས་པ་དེ་ལྷགས་པ་ཡིས་ཁྱེར།
རྫོགས་མཐའ་མེད་པའི་སྲིན་བྱའི་སྐད་སྒྲས།
རི་ཀླུང་ལ་དབང་བསྒྱུར་པས།
མཚམས་ཚིགས་མེད་པའི་སྙིང་ཁ་དེས་སྡིག་སྒྲ་དང་འགྲོགས་ཏེ།
182 -



དམིགས་པ་མེད་པའི་རྣམ་ཤེས་དེས་རླུང་བུ་དང་འགྲོགས་ཏེ།
རྨི་ལམ་ལས་འདས་པའི་རྨི་ལམ་གྱི་ཡུལ་དུ། །
གཏམ་རྒྱུད་ནང་གི་དཔྱིད་དཔལ་དེ་འཚོལ་བར་སོང་།”2
ཞེས་པ་དང་། “ འཇལ་ཐབས་བྲལ་བའི་སྐྱོ་ཤས་ཀྱིས་ཁེངས་པའི་ཕྱི་ཡུལ་
གྱི་བཀོད་པ་ལས་ནང་སེམས་ཀྱི་ཚོར་འདུ་དེ་བསྟན་པར་མ་ཟད། སྐབས་དེའི་སྤྱི་
ཚོགས་ཀྱི་མུན་ནག་དེར་རྒོལ་སེམས་ཀྱིས་སྟོང་བའི་ཐབས་མེད་འུ་ཐུག་གི་་་་་་་
སེམས་འདུན་ནམ། ཕྱི་མའི་བདེ་བ་འཚོལ་བའི་བོད་མིའི་སྒྱིད་ལུག་གི་སེམས་
ཁམས་དེའང་ཤུགས་སུ་རྟོགས་ཐུབ་པ་ཡིན། ལྷ་སྒྲུང་གི་ཐོག་མའི་འབྱུང་རྐྱེན་ནི་
མིའི་རིགས་རང་བྱུང་ཁམས་ཀྱི་གནོད་འཚེ་ཅི་རིགས་ལ་རྒོལ་ཐབས་བྲལ་བའི་་་་
འུ་ཐུག་གི་སེམས་འདུན་ལས་བྱུང་བར་མངོན། དེར་བརྟེན་རྩོམ་མཁན་གྱིས་
སྐབས་དེའི་སྤྱི་ཚོགས་ཀྱི་གདུག་རྩུབ་དང་དབང་སྒྱུར་པའི་རང་མདངས་དེ་ངེས་
གཏན་གྱི་སྤྱོད་ཚུལ་ཙམ་མམ་རྣམ་པ་ཙམ་ལས་མ་བསྟན་པར་ཕྱི་ཡུལ་གྱི་བཀོད་་་
པ་དང་བོད་མི་སྤྱིའི་སེམས་ཁམས་ཤིག་ལས་ཕྱིར་ཕུད་པས། ཀློག་མཁན་གྱི་སྣང་
ངོར་འཆར་བ་ནི་སྤྱི་ཚོགས་ཀྱི་རྣམ་པ་ཙམ་མིན་པར་རང་གི་ཕ་མེས་ཡང་མེས་་་་
རྣམས་ཀྱི་ཕྱི་ནང་གཉིས་ཀའི་སྙིང་རྗེ་བའི་ཉམས་སྣང་དེ་རང་ནུས་ཅི་ལྕོགས་་་་་
ཀྱིས་སློང་སྐྲུན་བྱེད་པའི་བར་སྟོང་བཟོས་ཡོད་པར་སྣང་།” དེར་མཐུད་ནས་
རྩོམ་མཁན་གྱིས་བརྗོད་བྱ་གཏིང་ཇེ་ཟབ་ཏུ་གཏོང་སླད། དེའི་འཚོ་གནས་ཀྱི་
ཁོར་ཡུག་ལས་ཕར་བརྒལ་ཏེ་གངས་ཅན་པའི་རིག་གནས་ངང་གཤིས་ལས་གྲུབ་
པའི་སེམས་ཁམས་དེའང་རང་གི་ཚོར་སྣེས་དྲངས་ཏེ། ང་ཚོའི་སྣང་ངོར་སྤྱི་
ཚོགས་རྙིང་པའི་སྐབས་ཀྱི་ཡ་ང་བའི་ཕྱི་སྣོད་ཀྱི་འཇིག་རྟེན་དང་། གནས་དེ་རུ་
འཚོ་སྡོད་བྱེད་པའི་ཉམ་ཆུང་འགྲོ་བ་རྣམས་ཀྱི་དཀའ་སྡུག་གི་འཚོ་བ་ཕྱི་ཡུལ་གྱི་
སྙིང་ལ་གཟེར་ཞིང་མིག་ཏུ་གཅེས་པའི་གདུག་རྩུབ་ལས་རོལ་མྱོང་བྱ་ཐུབ་པ་་་་་
ཡིན།
དེ་ལྟ་བུའི་མུན་ནག་གི་སྤྱི་ཚོགས་ཤིག་ཐེར་འདོན་བྱེད་པ་ལ། མང་ཆེ་བས་
- 183 -



ཐད་ཀར་སྤྱི་ཚོགས་ཀྱི་ཕྱི་ཚུལ་གྱི་གནས་བབ་རེ་སྟོན་པ་དང་ལྷན་དུ་རང་སེམས་
ཀྱི་ཁོང་ཁྲོ་དེའང་ཁ་གཡང་ཙམ་དུ་སྒྲོག་པས། སྙན་རྩོམ་མང་ཤོས་ཤིག་རང་
དབང་མེད་པར་སྤྱི་འགྲོས་འབའ་ཞིག་གི་འདམ་དུ་མི་བྱིང་རང་བྱིང་དུ་གྱུར།
སྙན་རྩོམ་འདིས་སྐྱོན་དེ་དག་སེལ་སླད། རྩོམ་མཁན་རང་གི་ཚོར་འདུ་དེ་ཕྱི་ཡུལ་
གྱི་འཕེལ་འགྱུར་དང་སྣང་ཚུལ་སོགས་ལ་འོ་ཆུ་བཞིན་དུ་འདྲེས་སུ་བཅུག་པས་་་
ལྷད་མེད་ཀྱི་མྱོང་སྣང་སྟེར་བར་མ་ཟད། ཤུགས་ལ་རྩོམ་མཁན་རང་གི་སེམས་
བྱུང་ཅི་རིགས་ཀྱང་ཀློག་མཁན་རང་རང་གི་མྱོང་རོལ་དུ་ངལ་མེད་ལྷུན་གྲུབ་ཏུ་་
རྫོགས་པར་བྱས་འདུག སྙན་རྩོམ་གྱི་མཇུག་ཏུའང་།
“ ཁྱོད་ཀྱིས།
ཐེ་ཚོམ་ཅི་ཡང་མེད་པར་འོད་ཟེར་དེར་དམ་པོར་འཐམས་ཤིང་།
དེ་ནས་བཟུང་། ཁྱོད་ཀྱི་ངོ་གདོང་ནས་
ནམ་ཡང་ནུབ་པ་མེད་པའི་འཛུམ་མདངས་ཤིག་ཕྱུང་།
དེ་ནས་བཟུང་། ཁྱོད་ཀྱི་ཡིད་ཁམས་སུ་
ནམ་ཡང་རྫོགས་མཐའ་མེད་པའི་དྲོ་སྐྱིད་ཀྱི་རླུང་བུ་ཞིག་ལྡང་།”
སྙན་ངག་པ་ཨོ་རྒྱན་རྡོ་རྗེས་མེས་པོ་དག་གི་མཆི་མས་མེར་བའི་མིག་ཟུང་་་
བརྒྱུད་ནས་ཁོང་ཚོས་རྨི་ལམ་ཁྲོད་འཚོལ་སྙེག་བྱེད་པའི་“ནམ་ཡང་ནུབ་པ་་་་་་
མེད་པའི་འཛུམ་མདངས་” དང་“ རྫོགས་མཐའ་མེད་པའི་དྲོ་སྐྱིད་” དེ་མཐོང་་་
བ་དང་། དེ་བས་གཞི་ཁྱོན་ཡངས་པའི་འཚོ་བ་གསར་པ་ཞིག་གི་རྒྱབ་ལྗོངས་
ཉེར་ཏེ་གནས་འདི་ལ་ཉེ་བར་གཏུག་པ་དང་། ད་ལྟར་སླེབས་རག་ཏུ་དེའི་དོན་
དུ་ཕུལ་ཟིན་པ་ཚེ་སྲོག་ཁོ་ན་ག་ལ་ཡིན་སྲིད།
སྙན་ངག་ཧྲིལ་པོ་ལ་མགོ་ནས་མཇུག་བར་དུ་ལབ་གླེང་བྱེད་པ་ལྟ་བུའི་་་་་་
མཁའ་དབུགས་ཤིག་གིས་གཏིབས་པ་དང་། འདས་དོན་དང་འདྲ་མཉམ་སྒོས་
ཕན་ཚུན་འགྲེང་ཚུགས་སུ་བལྟས་ཤིང་། ཕན་ཚུན་གྱི་སྣང་ངོར་ཕ་རོལ་པོ་ཁེར་
རྐྱང་དུ་གནས་པའི་མྱོང་ཚོར་བདེན་པ་ཞིག་སྐྱེས་བར་བྱས། རྟོག་བཏགས་དང་
- 184 -



སྒྲོ་འདོགས་ཐམས་ཅད་ཡར་ཀླུང་གཙང་པོར་ཧྲིལ་གྱིས་བསྐྱུར་བ་དང་། དངོས་
ཡོད་ཀྱི་ཡོལ་རས་ཆེན་པོའི་ངོས་སུ་བསམ་བློའི་དཔལ་ཡོན་སྙེག་པ་ལས་དངོས་་་
པོའི་དཔལ་ཡོན་དེ་བས་ཀྱང་མཁོ་ཞིང་འགངས་རྩ་ཆེ་བའི་བརྙན་རིས་ཤིག་་་་་་
གསལ་ལེར་མངོན་ཡོད། སྙན་རྩོམ་གྱིས་སྐྱ་རེངས་གསར་པའི་སྔ་རྗེས་དེ་ཇི་ལྟར་
བརྒལ་རྒྱུ་དང་། ཇི་ལྟར་འཚོ་བ་གསར་པའི་ཁྲོད་ཀྱི་“ ནུབ་པ་མེད་པའི་འཛུམ་
མདངས་” དེ་འཚོལ་སྙེག་བྱེད་རྒྱུ་བཅས་ལ་ཀུན་རྟོག་གི་ཤུགས་བསྐྱེད་སའི་བར་
སྟོང་ཞིག་ཀྱང་བཞག་ཡོད། །
ལོ་ཟླ་ཕྲག་ཕྲུག་འདས་ཤིང་། དཀའ་སྡུག་གི་ཆར་རླུང་མང་པོ་བརྒྱུད་པའི་
བོད་ལྗོངས་ཀྱི་ལོ་ངོ་བཞི་བཅུ་འདི་ལྟར་བརྒྱུད་ཟིན་པའི་མི་རེ་རེའི་དྲན་པའི་་་་
རྩིག་ལྡེབས་སུ་དུས་གཏན་དུ་བརྐོས་ཡོད། ཁོང་གིས་མ་འོང་བའི་ལོ་རྒྱུས་ལ་ཚོན་
མདངས་སྣུམ་པའི་སྨྱུག་ཁ་ཐེངས་ཤིག་བསྐོར་བ་ནི། སྙན་ངག་པས་གནོན་
ཐབས་བྲལ་བའི་བརྩེ་དུང་གི་ཚོར་སྐྱོམ་ལས་འཕོས་པའི་སྙན་ངག་གི་རྟོག་་་་་་་
ཁམས་གསར་པ་ཞིག་བཞེངས་བསྐྲུན་བགྱིས་པ་ཡིན། །
༢. རླུང་གི་གཤོག་པ་ཐོགས་པའི་སེམས་པ།
སྙན་ངག་པ་ཨོ་རྒྱན་རྡོ་རྗེ་ནི་རང་ཉིད་ཀྱི་མིག་དབང་དང་བློ་རིག་སྤྱད་་་་་
ནས་བསམ་བློ་ཕྱིར་མངོན་མཁས་པ་ཞིག་ཡིན། མུ་མཐའ་བྲལ་བའི་རྩྭ་ཐང་དང་།
དབེན་ཞིང་སྟོང་པའི་ནགས་ཀློང་དང་རྫ་ཀློང་། ཡངས་ཤིང་རྒྱ་ཆེ་བའི་ཐང་ཆེན་
དུ་ཁོས་བསམ་གཞིག་གཏོང་ཐེངས་མང་བ་ཧ་ལམ་བོད་ལྗོངས་ཀྱི་ལོ་ཟླའི་ཁྲོད་་་
ཇི་ལྟར་རྣམ་ཤེས་ཀྱི་མཇུག་མཐའི་ཁྱིམ་གཞི་འཚོལ་བ་མིན་ལ། བདེན་དཔང་
ཞིག་གི་བརྒྱུད་རིམ་ནང་དབང་པོ་ལྔའི་རྒྱུ་ཆ་འཚོལ་བའང་མིན་པ་འདྲ། ཁོའི་
རང་རྟོགས་དེ་རང་ཉིད་དང་གནས་འདིའི་བར་མི་རིགས་གཞན་ཞིག་དང་འདྲ་
བར་བརྩེ་དུང་བྲལ་ཞིང་རྒྱང་བཀྱེད་པ། གསལ་ཆ་མེད་ཅིང་ངོ་མི་ཤེས་པ་ཞིག་
མིན་པས། སེམས་ཁོང་གི་འཚོ་གནས་འདི་མཛེས་པར་བརྒྱན་ཆེད་རྒྱུན་སྤུད་ལྟ་
བུའི་འུད་བསྟོད་མི་དགོས་ཤིང་། དུས་ནམ་ཡང་འོ་ཆུ་ལྟར་འདྲེས་ཤིང་ལུས་སྲོག་
- 185 -



ལྟར་འབྲལ་མེད་དུ་གནས་ཡོད་པས་ཟོལ་བཅོས་ཀྱི་འཛུམ་བག་ཀྱང་སྟོན་མི་་་་་་
དགོས་པ་རེད། གནས་འདི་ནི་སྙན་ངག་པའི་མ་ཡུམ་དང་ལྟེ་ཁྲག་འཕོ་ས་ཉག་
གཅིག་ཡིན་པས། ས་སྟོང་ལུང་སྟོང་ཡིན་ན་འདྲ། དབུལ་ཞིང་ཕོངས་པ་ཡིན་
ནའང་འདྲ། ཐ་ན་མདོག་ཉེས་སྐྱུག་བྲོ་ཐན་སྐམ་ལ་ཤོར་བ་ཞིག་ཡིན་ཡང་ཁོས་
ནམ་ཡང་དེ་གཡུགས་བསྐྱུར་བྱེད་མི་སྲིད་དེ། ཤ་ཁྲག་ལྟར་འབྲེལ་བའི་མི་མེད་
ཐང་སྟོང་དང་། རི་ལུང་མང་པོའི་ལྟེབས་ཁུགས་དེ་ཅི་ནས་ཀྱང་དང་ལེན་བྱེད་
དགོས། ཁོས་སེམས་ཀྱི་སྒྲ་དབྱངས་ཤིག་བྲིས་ཏེ་མི་སེམས་ཤོར་བའི་ས་གཞི་དེར་
ལོ་ངོ་མང་པོའི་རིང་ཉར་བའི་བརྩེ་སེམས་དེ་གནོན་དཀའ་བར་གྱུར་ཏེ། 《མཐོ་
སྒང་གི་རླུང་»ནི་འདི་ལྟར་ལྡིང་འོང་བ་ཞིག་ཡིན།
“ སེམས་སྡུག་ནི་སྔར་ནས་ཡོད་མ་མྱོང༌། །
གོམ་བགྲོད་རེ་རེ་ནི་རང་དབང་གི་གླུ་དབྱངས་རེ་རེ་ཡིན།
ངལ་དུབ་ནི་ནམ་ཡང་ཚོར་མ་མྱོང་།
དབུགས་ཐེངས་རེ་རེ་ནི་སྟོབས་ཤུགས་ཀྱི་གཟུགས་བརྙན་རེ་རེ་ཡིན།”6)
འདི་ནི་རང་བཞིན་གྱི་རླུང་ཞིག་མིན་ཏེ། མཐའ་ཡས་པའི་རྩྭ་ཐང་དང་
དབེན་འཇགས་ཀྱི་རི་ལུང་། མཐོ་བརྗིད་ཀྱི་རྫ་རི་བཅས་ལ་ལོ་ངོ་ཁྲི་སྟོང་མང་
པོའི་སྔ་རོལ་དུ་སྐོར་དཀྱིལ་རྒྱ་མཚོ་ལས་ལྡིང་འོངས་པའི་རླུང་ཡིན་ལ། ཁོས་ལེ་
དབར་སྟོང་གི་ལམ་ཚེགས་ལ་མི་འཛེམ་པར་དཀའ་སྡུག་གི་སྙིང་རུས་བསྐྱེད་་་་་་
ཅིང་། རྫུ་འཕྲུལ་དུ་གཞོལ་བའི་གཤོག་ཟུང་ལ་བརྟེན་ནས་སྤྲིན་ཚོགས་ཀྱི་བང་
རིམ་གཏོར་ནས་རི་ལུང་དང་། རྩྭ་ཐང༌། གཙང་འགྲམ། ནགས་ཀློང་བཅས་སུ་
ལྡིང་བ་དང་། མཐོ་སྒང་གི་རླུང་གིས་ནམ་མཁའི་སྤྲིན་ཕུང་རེ་རེ་བརྟོལ་ནས་མུ་
མེད་མཐའ་ལ་བསྐྱོད་ཅིང་། སྙན་ངག་པའི་སེམས་པའང་རླུང་ལ་བཅིབས་ཏེ་
དྲན་ཤེས་མཚོ་འགྲམ་ལ་བརྡབས་པའི་རླབས་སྒྲའི་ཁྲོད་འཕགས་ཤིང་། མཚོ་
བོད་མཐོ་སྒང་གི་ལ་ལུང་དང་རི་རྒྱུད། རྩྭ་ཐང་དེད་ནས་འགྲོས་གཅིག་ཏུ་གནས་
འདིའི་སྣོད་བཅུད་ཀྱི་ཁམས་ལ་མིག་གིས་བལྟས་ཤིང་རྣ་བས་ཉན། ཐོབ་འབྲས་
- 186 -



ནི་“ དབེན་འཇམ་གྱི་གཉིད་ལས་སད་” ཅིང་། “ཁུ་སིམ་མེར་གཏན་ནས་སྡོད་
མི་ཐུབ་” པའི་ཚོར་རྟོག་སྐྱེན་པོ་ཞིག་འཁྲུངས་ཤིང་། དེ་ནི་རྩོམ་མཁན་གྱི་རང་
གཤིས་ངང་གིས་ཕྱིར་མངོན་པའང་ཡིན་ཏེ། རྨོངས་གཉིད་ལས་སངས་ཤིང་གོ་
རྟོགས་སད་པའི་རྩོམ་པ་པོའི་སྣང་ཚོར་དུ་རི་གྲོང་གི་འགུལ་མེད་ལྷིང་འཇགས་་་
དང་དལ་བྲེལ་མེད་པའི་ཡུལ་མི་རྣམས་ལ་ངར་ཤུགས་སློང་བའི་ཤུ་སྒྲ་ཙམ་་་་་་་
འདོན་ཐུབ་ནའང་སྙམ་པའི་རྟོག་འགྱུ་ཞིག་གིས། ཡུན་རིང་དུ་སེམས་གཏིང་ལ་
སྦས་པའི་བསམ་འདུན་དེ་བཀག་སྡོམ་གྱི་རྒྱ་ལས་ཐར་བར་བྱས་ཤིང་། སྙིང་ཁོང་
ལས་ཐོན་ཞིང་ཚེ་སྲོག་གི་འདུ་ཤེས་ཤུགས་དྲག་པའི་གླུ་སྙན་མོ་ཞིག་རླུང་ལ་་་་་་
བསྐུར་བ་དང་རི་ལུང་ཀུན་ཏུ་ཁྱབ་པར་བྱས།
“ ང་རང་དབེན་འཇམ་གྱི་གཉིད་ལས་སད་ཚེ།
ཁུ་སིམ་མེར་གཏན་ནས་སྡོད་མི་ཐུབ། །
ང་རང་རི་ཀླུང་གི་པང་དུ་གནས་རྒྱུར་ཤིན་ཏུ་དགའ།
མི་ཚོས་སྣང་མེད་གཏོང་བའི་ལུང་སྟོང་དུ།
ང་དང་སྤེན་རྩྭའི་ཉམས་འགྱུར་ལས་བུས་པའི་ཤུ་སྒྲ་དེ།
གྲོགས་མེད་ཁེར་རྐྱང་པའི་སྐྱོ་གླུ་ཞིག་ཡིན་ལ།
ང་དང་རིལ་མ་རྐང་མེད་ཀྱིས་འཁྲབ་པའི་བྲོ་གར་དེ།
ས་གཞི་ཡི་འཁོར་མཚམས་མ་ཆད་པའི་མཚོན་རྟགས་ཤིག་ཀྱང་ཡིན།”ི
ཞེས་ཏེ། ཕྱི་རོལ་ཡུལ་གྱི་འཇིག་རྟེན་དང་སྤྱི་ཚོགས་སུ་རང་གི་ཤེས་པའི་
རྟོག་པ་འཇུག་འདོད་ཀྱི་བསམ་བློ་ཤུགས་དྲག་ཏུ་བསྟན་པའི་རང་གཟུགས་ཤིག་
དང་། སྐད་ཅིག་མའི་ཚོར་རྟོག་གིས་ཤོར་མེད་དུ་བཟུང་བའི་འཚོ་བ་དང་ཚེ་
སྲོག་གི་རླུང་བུ་ཞིག་ཀྱང་ཡིན། སྙིང་རླུང་མཁའ་ལ་སྤུར་ནུས་པའི་རླུང་ཆེན་གྱིས་
མིར་སྙིང་སྟོབས་འཛད་མེད་ཅིག་སྦྱིན་ནུས་པ་མ་ཟད། རྩིང་ཞིང་རྒོད་པ་དང་
འཇམ་ཞིང་དྲོ་བའི་ངང་རྒྱུད་ཀྱིས་བླ་ན་མ་མཆིས་ཤིང་སྐྱོ་སྣང་ལྡན་པའི་ཚེ་སྲོག་
གི་གཤིས་ཀ་མ་ལུས་པར་མི་རྣམས་ཀྱི་བློ་ངོར་བཀྲམ་པ་དང་། རླུང་གིས་སྙན་
- 187 -



ངག་གི་ཁྲོད་དུ་ཚེ་སྲོག་གི་མེ་ལྕེ་སྦར་ཞིང་། འདུག་སྡོད་ལ་རང་དབང་ཐོབ་ཚུལ་
གྱིས་དལ་བུར་བསྐྱོད་པའི་ཤུབ་སྒྲ་དང་། དྲག་ཏུ་གཡུགས་པའི་འུར་སྒྲས་དབེན་
འཇམ་གྱི་མཐོ་སྒང་ལ་ཚེ་སྲོག་གི་གསོན་ཤུགས་རྒྱས་པར་བྱས་པ་རེད། །
མཐོ་སྒང་གི་རླུང་གིས་དུས་ནམ་ཡང་མཐོ་སྒང་མི་རིགས་འདིའི་གཞི་རྒྱ་ཆེ་
ཞིང་། རྔམ་བརྗིད་ལྡན་པའི་རིག་གནས་བསམ་བློ་ཞིག་མཚོན་པ་དང་། རླུང་གི་
ཕྱིར་དྲན་དང་། རླུང་གི་དུང་སེམས། རླུང་གི་རང་གཤིས་ནི་མཚོ་བོད་མཐོ་སྒང་
གི་མིའི་ལོ་རྒྱུས་མ་ཡིན་ནམ། མཐོ་སྒང་གི་མིའི་གཤིས་རྒྱུད་དང་མི་རིགས་ཀྱི་
སྙིང་སྟོབས། རྩོམ་པ་པོ་རང་ཉིད་ཀྱི་རྟོགས་སད་ཅིག་ཡིན། ལོ་ཟླས་བརྐོས་ཤིང་
བཞག་པའི་བརྙན་རིས་སྣ་ཚོགས་ལས་གངས་རིན་པོ་ཆེ་ནི་བར་སྣང་ལ་འགྱིང་་་
བ་དང༌། ཡུམ་བུ་བླ་སྒང་ནི་ནུབ་ཁའི་ཉི་ཟེར་ཁྲོད་གཟི་འོད་སྤྲོ། རི་བོའི་གཏོས་
དང་མཚོ་མོའི་འཇིངས་ལ་འགྲན་པའི་མ་ཎི་རྡོ་འབུམ་སོགས་ལས་བློ་རིག་དང་་་
སྙིང་རུས། བརྩོན་སེམས་བཅས་ཀྱི་འོད་སྣང་ལམ་ལམ་དུ་འགྱེད་ཅིང་། རང་བྱུང་
ཁམས་ཆེན་པོའི་སྙིང་སྟོབས་ཀྱི་འབྱུང་གནས་འདི་ནས་འགྲིག་བཞིན་ཡོད་པ་་་་
ཤེས་ཐུབ་པ་རེད། ང་ཚོས་གཞི་ལ་གྲུབ་པའི་དངོས་པོ་འདི་དག་ལས་མི་རིགས་
ཤིག་གི་སྲོལ་རྒྱུན་དོན་སྙིང་སྟེང་གི་རིག་གནས་ཡུལ་ཁམས་དང་། ཡུལ་ཁམས་དེ་
ལས་མཐོང་བའི་ཁུ་སིམ་དང་། མི་སེམས་སྒུལ་ཞིང་མེས་པོ་རྣམས་ཀྱི་ལས་དབང་
དང་འབྲེལ་བའི་ཆུ་ཐག་གི་སྣེ་གཅིག་མཐོང་ཐུབ། །
ཆུ་ཐག་གི་བཤད་རྒྱུན་གྱིས་ང་ཚོའི་སྙན་ངག་པར་རྒྱ་ཆེ་བའི་བསམ་་་་་་་་
གཞིགས་ཀྱི་སྟོང་ཆ་ཞིག་ཕྱེ་བ་ཡིན་ཀྱང་སྲིད། ཆུ་ཐག་གི་སྣེ་གཅིག་ལྷའི་གཤིས་
དང་། ཅིག་ཤོས་མིའི་གཤིས་རེད། ལྷའི་གཤིས་འཁྱེར་བའི་ཁམས་དེ་གཏན་དུ་
མཚར་སྡུག་ལྡན་ཞིང་ང་ཚོའི་རྣམ་ཤེས་ཀྱི་མཆོད་སྟེགས་དང༌། བོད་མི་རིགས་
འདིས་སྨོན་པ་བྱེད་སའི་གནས་ཉག་གཅིག་ཏུ་གྱུར། དེ་ལྟ་བུའི་གནའ་བོའི་དུས་
ནས་ཆད་པའི་སེམས་ཀྱི་རྨུ་ཐག་གིས་ང་ཚོའི་སྙན་ངག་པར་རང་བྱུང་ལ་བརྩི་་་་་
འཇོག་དང་། ཚེ་སྲོག་ལ་གཅེས་སྤྲས། མི་གཤིས་ལ་ཆ་ཚང་བའི་རྒྱུས་ལོན་བྱེད་པ་
- 188 -



བཅས་ཀྱི་རླབས་རྒྱུན་འཕྱུར་དུ་བཅུག ང་ཚོའི་སྣང་བར་དུས་རབས་ཀྱི་འགྱུར་
ལྡོག་དང་འཚོ་བའི་བརྒྱུད་རིམ་ཕུན་སུམ་ཚོགས་པོ་བརྒྱུད་དེ་མི་རབས་གསར་
པའི་བོད་རིགས་ཀྱི་སྙན་ངག་པ་རྣམས་ཀྱིས་དངོས་པོར་བརྟེན་ནས་འདོད་དོན་
བརྗོད་པ་དང་། ཡུལ་ལྗོངས་གཡར་ནས་སེམས་ཁམས་སྟོན་པའི་མཚོན་ཐབས་
རྙིང་པ་དག་སྤངས་པ་དང་། 《མཐོ་སྒང་གི་རླུང་»གི་རྩོམ་པ་པོས་ཀྱང་ཐབས་
མཁས་ཀྱི་སྒོ་ནས་རླུང་གི་བྱེད་སྒོ་ལས་བྱུང་བའི་ཉམས་སྣང་ཅི་རིགས། སེམས་
མེད་རབ་རྟོག་གི་འབྲི་ཐབས་སྤེལ་བས་སྙན་རྩོམ་ལ་ཉམས་འགྱུར་དང་མཚོན་་་
སྟོབས་ཀྱིས་ཕྱུག་པར་མ་ཟད། སྐྱེས་དངོས་དང་ས་གཞི། ཆུ་ཀླུང་དང་སྤང་ཐང་།
ལྷགས་རླུང་དང་བྱེ་ཐང་སོགས་ལ་འདུ་ཤེས་བྱིན་པས། ང་ཚོའི་རོལ་མྱོང་བའི་གོ་
རིམ་ཁྲོད་སེམས་པར་གཡོ་སྐྱོམ་ཐེབས་སླ་བ་དང་། གཟུགས་མེད་ཀྱི་ཟིལ་ཤུགས་
ཤིག་གིས་རང་རྟོག་ཁྲོད་བསླངས་ཟིན་པའི་གནས་ཡུལ་དེར་ཁྲིད་ཅིང་། སྐྱོ་
སེམས་ལྕི་མོ་ཞིག་གི་མནར་གཅོད་ཁྲོད“ གྲོགས་མེད་ཁེར་རྐྱང་པའི་སྐྱོ་གླུ་ཞིག”
ཕ་ཡུལ་གྱི་སྣོད་བཅུད་ལ་བླངས་པ་རེད། །
ཨོ་རྒྱན་རྡོ་རྗེ་ལགས་ནི་མཚོ་བོད་མཐོ་སྒང་དུ་རྐང་ཚུགས་པའི་སྙན་ངག་་་
པ་ཞིག་ཡིན། གནས་འདི་ནི་ལྷ་མོ་དབྱངས་ཅན་མ་དང་ཤེས་རབ་ཀྱི་ལྷས་བྱིན་
གྱིས་བརླབས་པའི་གནས་མཆོག་ཅིག་དང་། ལོ་ངོ་སྟོང་ཕྲག་དུ་མའི་རིང་གྲངས་
ཀྱིས་མི་ཟིན་པའི་རིག་པ་འཚོལ་མཁན་དང་། ཡུལ་སྐོར་བ། གནས་མཇལ་བས་
ཞབས་ཀྱིས་བཅགས་ཤིང་། ཡུལ་འདིའི་སྤྲོ་སེམས་འཁོལ་བའི་གླུ་གར་གྱིས་དུས་
ནམ་ཡང་ཁོ་ཚོའི་ཡིད་དབང་འགུགས་བཞིན་ཡོད། རང་ཅག་གི་སྙན་ངག་པ་ནི་
གནས་འདིའི་གླུ་བ་ཆུང་ཆུང་ཞིག་སྟེ། ན་ཆུང་བྱིས་པའི་དུས་ནས་གླུ་དང་སྙན་
ངག་ལ་ངོས་ཟིན་སྙིང་ལ་སིམ་པ་ཞིག་ཡོད་པ་དང༌། ཡུལ་མི་རྣམས་ཀྱི་སྙན་
འཇེབས་ངག་གི་འགྱུར་ཁུགས་དང་ངོ་མཚར་ཆེ་བའི་ལྷ་སྒྲུང་གིས་རྩེད་གྲོགས་་་་
བྱས་ཏེ་མནར་སོན་པ་ཡིན། འདས་ཟིན་གྱི་དཀའ་སྡུག་ཆེ་ཡང་ཞི་འཇམ་དང་སྤྲོ་
དགས་ཁེངས་པའི་ལོ་ཟླའི་ནང༌། ཁོ་རང་དང་ན་ཚོད་མཉམ་པའི་སྙན་ངག་པ་
= 189 -



ཁ་ཤས་ཤིག་གིས་མེས་པོ་རྣམས་ཀྱི་སྒམ་ཞིང་དཀྱེལ་ཆེ་བའི་བློ་བག་དང་། སྙིང་
རྗེ་དང་ལྷག་བསམ་གྱིས་ཕྱུག་པའི་བསམ་བློའི་བང་མཛོད་ཅིག་ཏུ་ཡིད་འཕྲོག་་་
པའི་ངག་རྒྱུན་དང་གླུ་གཞས་ལ་ཅི་དགར་རོལ་ཞིང་། དུས་སྐབས་ཤིག་ལ་དེ་ནི་
དཀའ་སྡུག་ཆེ་ཞིང་ཁེར་རྐྱང་བྲོ་མེད་ཀྱི་འཚོ་བ་སྐྱེལ་ཐབས་ཤིག་ཏུ་གྱུར། སྙན་
ངག་གི་ཕ་གཞིས་འདིར། ཁོའི་རྒྱང་བཞུད་ཀྱི་སྙན་ངག་ལ་རྐང་རྩལ་ཐོག་མར་
རྒྱས་པ་སྨོས་མ་དགོས་སོ། །
ཨོ་རྒྱན་རྡོ་རྗེའི་སྙན་ངག་«རྨི་ལམ་》དང་《གྲོང་བརྡལ»། «མནའ་
ཚིག་》སོགས་གང་ཡིན་ཡང་། མི་རིགས་ཤིག་གི་རང་བྱུང་དང་གནས་བབ་ལས་
འཕྲོས་ཏེ་རྩོམ་པ་པོའི་ཤུགས་དྲག་པའི་མྱོང་ཚོར་དེ་མངོན་མཚོན་བྱེད་ཀྱིན་་་་་་
ཡོད། «མཐོ་སྒང་གི་རླུང་》ལས་རྗེས་ལུས་དང་བཀག་རྒྱ་མ་ལུས་ལྷག་མེད་དུ་
གཏོར་བའི་རླུང་ཞིག་ལྡིང་འོང་བར་རེ་བ་བྱེད་ཅིང་། རི་ཀླུང་ཀུན་ལ་ངར་སྐད་
སྒྲོག་ཅིང་འཇིག་རྟེན་མ་ལུས་སྐད་ཅིག་འཇོམས་པའི་ལྷགས་རླུང་གི་རང་བཞིན་
ལས་རྩོམ་མཁན་ལ་རྟོགས་སད་ཐོབ་པ་སྟེ།
“ བྱང་འབྲོང་རྭ་རྩེད་ཀྱི་དྲིས་ལན་བར་ན།།
ཐང་རྒོད་བྱེ་རླུང་གི་འཐབ་མོའི་དཀྱིལ་ན།།
ངའི་དམུ་རྒོད་ཀྱི་རང་གཤིས་གསལ་པོར་མངོན།
ངས་དབེན་འཇམ་གྱི་ཁུག་ཀྱོག་དབྲལ་ཞིང་།
ངས་ནགས་ཚལ་གྱི་ཡུལ་ཁམས་འགོམས།”
ཞེས་པ་དང་། ལོ་ངོ་དུ་མའི་རིང་ལ་འགྱུར་ལྡོག་བྲལ་ཞིང་“ དབེན་་་་་
འཇམ་” དུ་གནས་པའི་“ ཁུག་ཀྱོག་” ཞིག་ལ་མཚོན་ན། ས་གཞི་ཡོམ་ཞིང་
འཇིག་རྟེན་དབྲལ་བར་བྱེད་པའི་དྲག་རླུང་ཞིག་ལྡང་ཡོང་རོན་དུ་བསམ་པ་་་་་་
དང་། དེ་ལ་རེ་ཞིང་སྒུག་པ་ནི་རྩོམ་པ་པོས་«མཐོ་སྒང་གི་རླུང་»ལ་བཅོལ་བའི་
སེམས་པ་ཉག་གཅིག་ཡིན། ཁོའི་སྙན་རྩོམ་《མནའ་ཚིག་»ལ་མཚོན་ན། རྩོམ་པ་
པོས་རང་གི་མི་ཚེའི་གདམ་ག་དམ་སྲུང་བྱས་ཤིང་། འཚོ་བ་དབུལ་ཕོངས་དང་
- 190 -



འཚོ་གནས་ཀྱི་ཁོར་ཡུག་ངན་པའི་དབང་གིས་ཕུགས་བསམ་དང་འདོད་རེ་མི་་་
འདོར་ཞིང་། སྙན་རྩོམ་ལས་གོ་བདེ་གསལ་བརྗིད་ཀྱི་སྐད་ཆས་དབང་ཆ་དང་
དངུལ་སྒོར། གོ་གནས་དང་མཚན་སྙན་ཇི་འདྲའི་ཡིད་འཆོར་བའི་གནས་ཤིག་
ཡིན་ཡང་། དེ་དག་གིས་གང་འདོད་དུ་རྩོམ་མཁན་གྱི་མི་ཚེའི་བགྲོད་ལམ་ལ་ཁ་
ཕྱོགས་བསྒྱུར་མི་ནུས་ཞེས་སྙིང་གཏམ་གསོན་པོ་ཞིག་ལྷོག་ལྷོག་འགུལ་བཞིན་་་་
ཀློག་པ་པོ་རྣམས་ཀྱི་མདུན་དུ་བཞག་པ་རེད། རང་ཉིད་ཀྱི་དམིགས་བྱ་དེ་རང་
གི་བསམ་བློའི་འཚོལ་སྙེག་ཅིག་ཏུ་འབྲེལ་བ་དང་། བློ་ཁོག་ཡངས་ཤིང་ཁ་ཁོག་
མེད་པ་དང་ད་ལྟའི་ལས་དོན་འདིར་བརྩོན་སེམས་ལྡན་པའི་རྣམ་འགྱུར་བཅས་
ལས་མ་འོངས་པའི་འཚོ་བར་ལམ་གསར་ཞིག་འཚོལ་ཞིང་སྙེག་པའི་སེམས་་་་་
འདུན་གསལ་ལྷང་དུ་མངོན་ཡོད། ཨོ་རྒྱན་རྡོ་རྗེའི་སྙན་ངག་ལས་ཁོའི་ཡིད་
བརྟེན་བྱེད་པའི་མི་ཚེའི་བསམ་བློའི་འདུ་ཤེས་ཤིག་མཚོན་པ་དང་། བསམ་བློའི་
འདུ་ཤེས་དེའི་འབྱུང་ཁུངས་ནི་ཁོང་རང་བསྐྱེད་ཅིང་གསོས་པའི་མཐོ་སྒང་འདི་
དང༌། མཐོ་སྒང་དེར་བློ་སེམས་དཀར་བའི་ཁོ་རང་གི་བརྩེ་དུང་ལས་བྱུང་བ་
ཉིད་དོ། །
༣. ངར་ཤུགས་ལ་བསྟིམས་པའི་སྙན་ངག
སྙན་ངག་པ་རྒན་རབས་ཡི་དམ་ཆེ་རིང་གིས་“ སྙན་ངག་པ་ཞེས་པའི་་་་་་
མཚན་སྙན་པོ་དེ་ནི་གཅེས་སེམས་ལས་བྱུང་བའི་ལེགས་སྐྱེས་ཤིག་ཡིན། སྙན་
ངག་པའི་ཚེ་སྲོག་གི་ནུས་པ་ནི་གཅེས་སེམས་ལས་བྱུང་བའི་འབད་བརྩོན་ཡིན།
སྙན་ངག་པ་ལ་དྲག་ཏུ་འཕྱུར་བའི་སེམས་ཀྱི་རྦ་རླབས་མེད་པ་ཡིན་ནམ། འཚོ་
བའི་རྦ་ཀློང་འཁྱིལ་བའི་ཁྲོད་དུ་སོང་ནས་ལོངས་སུ་སྤྱོད་ཅིག དེ་ནི་དུང་སེམས་
ཀྱི་འབྱུང་ཁུངས་ཡིན།”® ཞེས་པ་ལྟར། དེང་རབས་བོད་ཀྱི་སྙན་ངག་གསར་
པའི་གར་སྟེགས་སྟེང་། ཨོ་རྒྱན་རྡོ་རྗེ་ཡང་ན་གཞོན་སྙན་ངག་པ་གཞན་དག་
དང་མཚུངས་པར་གཏིང་ཟབ་ཅིང་ནན་ཏན་གྱི་སྒོ་ནས་རང་ཉིད་ཀྱི་སྙན་ངག་་་
འབྱུང་རྩ་དེར་མཉམ་འཇོག་དང་དོ་ཁུར་བྱེད་ཅིང༌། ཁོ་ཚོ་རང་གི་ཚེ་སྲོག་གི་ངོ་
- 191 -



བོ་སྦྱིན་པར་བྱེད་པའི་ཤེས་རིག་དེ་ལ་ཁ་འཁོར་ཐུབ་པ་བྱས་ཏེ། གནས་ལུགས་
བརྩི་ཞིང་གཞུང་རྒྱུད་དྲང་བའི་ཀློག་པ་པོའི་མིག་ལམ་དུ་མཐོ་སྒང་ལ་དུང་ཞིང་་
ཆགས་པ་དང་། མཛའ་ཞིང་བརྩེ་བའི་སྙིང་གཏམ་གླུ་རུ་ལེན་པར་མ་ཟད། མཐོ་
སྒང་གི་འགྱུར་ལྡོག་ལ་རྗེས་ལུས་དང་རྙིང་པ་དོར་དེ་སྔོན་ཐོན་དང་གསར་པ་ལ་
འཇུག་སྤོབས་པའི་ངར་སེམས་དྲག་པོ་ཞིག་མེད་དུ་མི་རུང་བའི་གནས་ལུགས་་་་
སོགས་རང་སྣང་དུ་མངོན་གསལ་དོད་པོར་བསྟན་འདུག ཆོས་ལུགས་དང་
དམངས་སྲོལ། ལོ་རྒྱུས་རིག་གནས་ཀྱི་ཁྱད་ཆོས་གཞན་ལས་འབུར་དུ་ཐོན་ཞིང་
དམིགས་བསལ་ལྡན་པའི་མཐོ་སྒང་འདིར་འཚོ་གནས་བྱེད་པའི་བོད་མི་རིགས་་
ཀྱི་ཕྱི་ཡུལ་གནས་སྡོད་ལ་མཉམ་འཇོག་དང་དོ་ཁུར་བླ་ལྷག་བྱས་པས། སྙན་ངག་
པའི་གསར་རྩོམ་གྱི་རྩ་བ་དེ་ས་ཆུ་འཛོམས་ཤིང་ཉི་འོད་དྲོ་བའི་མཐོ་སྒང་གི་་་་་
སའི་གཏིང་རིམ་དུ་ཟུག་ཡོད་པ་གཞི་ནས་ཤེས་རྟོགས་བྱུང་བའི་གསལ་བརྡ་་་་
ཡང་ནས་ཡང་དུ་བཏང་ཡོད།
ཁོང་གི་སྙན་ངག་གིས་དེང་རབས་མཐོ་སྒང་མིའི་འཚོ་བའི་རགས་་་་་་་་་་
དབྱིབས་དང་མི་ཚེའི་མྱོང་ཚོར་མཚོན་པ་ལས་གཞན། ཁོས་ད་དུང་བབ་ཆགས་
དང་སྤྱིར་བཏང་གི་མི་གཤིས། ལོ་རྒྱུས་མི་སྣར་མ་གྱུར་ཀྱང་དུས་ཚོད་སྐར་ཆ་
རེར་ང་ཚོའི་འཚོ་བར་དགོད་སྒྲ་དང་། ཐུགས་ཁུར་གནང་བའི་མི་དཀྱུས་མ་དག་
ལ་མཐོང་ཆེན་བྱེད་བཞིན་ཡོད། ཨ་ཁུ་སྟོན་པ་ཞེས་ཀུ་རེ་བཞད་གད་ལ་མཁས་
ཤིང་འཚོ་བར་བློ་གྲོས་ཀྱིས་ཁེངས་པ། བོད་མིའི་དུད་ཁྱིམ་ཚང་མས་ངོ་ཤེས་ཤིང་
གསལ་ཆ་ཡོད་པའི་མི་སྣ་ཡིན་ནའང་འདྲ། མདོ་དབུས་མཐོ་སྒང་སྟེང་ཆེས་རང་
ག་བའི་གཞུང་ལམ་བཟོ་སྐྲུན་གྱི་ལས་ཀ་གང་ཡིན་རུང་། ཁོའི་སྙན་ངག་གི་ཚིག་
ཕྲེང་རེ་རེའི་བར་གསེང་དུ་བརྩེ་དུང་གིས་ཕྱུག་པའི་པར་ངོས་ཤིག་མངོན་ལ།
པར་རིས་དེ་དག་གིས་ཞི་འཇམ་དང་གཏིང་ཟབ་ཀྱི་ངང་བློ་རིག་བཀྲ་ཞིང་་་་་་
གནས་ལུགས་བརྩི་བ། གཞུང་རྒྱུད་དྲང་ཞིང་བབ་ཆགས་པ། འཚོ་བར་སྤྲོ་སྣང་
གིས་ཁེངས་པའི་མི་དཀྱུས་མ་དག་ལ་འཆང་བའི་སེམས་ཁུར་དང་གཅེས་སེམས་
- 192 -



དེ་དྲོད་ལམ་ལམ་ངང་བྲིས་ཡོད། །
དམག་འཁྲུག་མེད་པའི་ལོ་རབས་ལ་ཡ་མཚར་གྱི་གཏམ་རྒྱུད་ཡོད་མི་སྲིད་་
ལ། ཞི་བདེའི་ལོ་ཟླར། ང་ཚོའི་འཚོ་བའི་ཁྲོད་དཔའ་བོ་དང་རླབས་ཆེན་མི་སྣ་མི་
ཉུང་བ་ངེས་པར་དུ་འབྱོན་སྲིད་མོད། འོན་ཀྱང་ང་ཚོའི་ཁོར་ཡུག་ན་ཤིན་ཏུ་
མང་བ་ནི་མི་དཀྱུས་མ་སྟེ། ནམ་རྒྱུན་འཚོ་བའི་ཁྲོད་འདོད་སྲེད་ཀྱི་དབང་དུ་
སོང་ཡང་ལྷད་མེད་བབ་ཆགས་ཀྱི་རང་གཤིས་ཀྱང་འཛིན་པའི་མི་དཀྱུས་མ་་་་་
དག་རེད། ཡངས་ཤིང་རྒྱ་ཆེ་བའི་འཚོ་བའི་རྒྱབ་ལྗོངས་ཁྲོད། ཨོ་རྒྱན་རྡོ་རྗེ་ཡང་
ཁོ་ཚོའི་ཁྲོད་ཀྱི་མི་སྣ་བྱེ་བྲག་ཅིག་དང་། སྙན་ངག་པའི་ཚོར་བ་མྱུར་མོས་ཁོ་རང་
ལ་མིའི་བརྩེ་སེམས་དང་། མི་གཤིས་ཞིབ་འབྲི་བྱས་ན་ད་གཟོད་སྙན་ངག་གསར་
རྩོམ་ལ་མཐའ་བྲལ་ཞིང་ཕུན་སུམ་ཚོགས་པའི་སྣང་བརྙན་རྒྱུ་ཆ་འདོན་སྤྲོད་་་་་་
ཐུབ་པ་གསལ་སྟོན་བྱས་པས་མི་ཚད། འཚོ་བའི་བང་རིམ་འདི་ལྟ་བུ་བརྟོལ་ན་
གཏིང་དཔོག་དཀའ་ལ་འགྱུ་ཞིང་འཁྱུག་པའི་བསམ་པའི་འཇིག་རྟེན་ཞིག་་་་་་
མཐོང་ཐུབ་པའི་སྔོན་བརྡའང་བརྒྱབ། །
སྙན་རྩོམ་《མི་ཆུང་གི་འགྱིང་གླུ་»དང་«རྒོད་པོ་»དག་གིས་ཨོ་རྒྱན་རྡོ་་་་
རྗེའི་སྙན་ངག་ལ་དཔའ་ངར་ཞུམ་མེད་དང་། བློ་བརྟན་འགྱུར་མེད། དཀའ་ཁག་
གདོང་བསུ་བྱེད་ཕོད་པའི་སྙིང་སྟོབས་ཤིག་སྒྲོན་ཡོད། སྙན་རྩོམ་དུ་འདི་ལྟ་བུའི་
འདོད་བློ་ཞིག་བརྒྱུད་བསྒྲགས་བྱས་ཡོད་དེ། འཚོ་བའི་བགྲོད་ལམ་སྟེང་དཀའ་
སྡུག་དང་བར་བགེགས་འཛིངས་ཤིང་འཁྲིགས་པའམ། ཡང་ན་ང་ཚོ་རྒྱུན་དུ་མི་
གཤིས་ཀྱི་མུན་ནག་གི་གཞོགས་ངོས་ཤིག་ནས་མགོ་འཐོམས་ནའང་། ང་ཚོར་
སྔར་བཞིན་རང་ཉིད་ཀྱི་ཕུགས་བསམ་དང་འོད་ཟེར་གྱི་ཕྱོགས་སུ་བསྐྱོད་ཐུབ་་་་
པའི་སྟོབས་ཤུགས་ཟད་མཐའ་མེད་པ་ཞིག་མཆིས་ཞེས་པ་ནི།
“ ང་རང་།
རི་བོ་པང་དུ་འདེགས་ནུས་པའི་ཕོ་རྒོད་ཅིག་མིན་ལ།
རྒྱ་མཚོ་ཧུབ་ཀྱིས་འདྲེན་ནུས་པའི་མཐུ་རྩལ་ལྡན་པ་ཞིག་ཀྱང་མིན།
-
-
- 193 --



ང་རང་།
འཇིག་རྟེན་མི་ཚོགས་ཀྱི་རྒྱ་མཚོའི་ཁྲོད་ན།།
མངོན་མིན་ཆུ་ཐིགས་དང་འདྲ་བའི་ཉམ་ཆུང་གི་མི་ཆུང་ཞིག་ལགས།
དེ་འདྲ་ཡིན་ནའང་།
ང་ལ་ང་རང་གི་ཕུགས་བསམ་ལྡན། །
ང་ལ་ང་རང་གི་བརྩེ་དུང་མཆིས།
ང་ཆུ་ཐིགས་ཇི་ལྟར་ཆུང་ནའང་།
ངས་འཚོ་བའི་ཕ་བོང་ལ་ཁུང་བུ་འབིགས་ཐུབ་ལ།
ངས་མི་ཚེའི་ཀྱག་ཀྱོག་གི་ལམ་བུ་རྐང་འོག་ཏུ་གནོན་ཐུབ།”9
ཅེས་ཏེ། སྙན་ངག་པའི་མིག་ནང་དུ་འཚོ་བ་ལ་རེ་བས་ཁེངས། བསླུ་བྲིད་ལ་
གཞོལ་བའི་མ་འོངས་པའམ། རྟོག་སྣང་གིས་བསྐྱེད་པའི་ཡུལ་དེ་ཇི་འདྲའི་
མཛེས་སྡུག་ལྡན་པ་ལ། དེས་རྩོམ་པ་པོའི་འཚོ་བཞེས་ཕུགས་འདུན་དེ་ངར་
སེམས་ཀྱི་འཚོལ་སྙེག་དང་། ཉམས་མེད་ཀྱི་སྤོབས་སེམས་ཤིག་ཏུ་བསྟིམས། ད་ལྟ་
དང་འབྱུང་འགྱུར། ཉམ་ཆུང་དང་སྟོབས་ལྡན་དག་གི་མདུན་དུ་མ་འོངས་པའི་
འཇིག་རྟེན་ཐམས་ཅད་བདུད་རྩིའི་གྲུ་ཆར་གྱིས་བརླན། རེ་སྨོན་ཐམས་ཅད་
སྦྲང་རྩིའི་སྤྲིན་ཕུང་གིས་བཏུམས། འཇའ་ཚོན་རིས་སུ་ཕབ་འདྲའི་མཛེས་སྡུག་
གི་དག་ཞིང་ཞིག་གི་ཆེད་དུ་“ ཀྱག་ཀྱོག་གི་ལམ་བུ་རྐང་འོག་ཏུ་གནོན་ཐུབ” རྒྱུ་
མ་ཟད། དེ་ནི་རྡོ་ཕ་བོང་ཡིན་ཡང་“ ཁུང་བུ་འབིགས་ཐུབ་” པའི་སྤོབས་པ་ཞིག་
གིས་རྩོམ་པ་པོའི་བྲང་ཁོག་ཐམས་ཅད་འགས་བར་སྙམ་པའི་སྣང་ཚོར་ཞིག་་་་་་
སྙན་རྩོམ་ལས་མངོན། ད་ལྟའི་སྤྱི་ཚོགས་སུའང་མི་འགའ་ཞིག་གི་བདེ་སྐྱིད་དེ་མི་
མང་པོ་ཞིག་གི་སྡུག་བསྔལ་གྱི་སྟེང་སྐྲུན་པ་དང་། གཅིག་གི་སྡུག་བསྔལ་དེ་
གཞན་ཞིག་གི་བདེ་སྐྱིད་ཀྱི་འབྱུང་ཁུངས་ཡིན། གཅིག་གི་བདེ་སྐྱིད་ནི་གཞན་
ཞིག་གི་སྡུག་བསྔལ་གྱི་འབྱུང་ཁུངས་ཡིན། སྐབས་འདིར་སྙན་ངག་མཁན་གྱིས་
“ ང་རང། རི་བོ་པང་དུ་འདེགས་ནུས་པའི་ཕོ་རྒོད་ཅིག་མིན་ལ…...”ཞེས་
- 194 —



འཇིག་རྟེན་ཁམས་ཆེན་པོ་འདིར་སྙན་ངག་པའི་ཚེ་སྲོག་དེ་ཇི་འདྲའི་ཉམ་ཆུང་་་
ནའང༌། ངར་སེམས་དྲག་པོ་བར་སྣང་དང་སྤོབས་པ་ཆེ་བ་ས་གཞི་ལ་མི་ཤོང་
བའི་དཔའ་བོའི་རང་མདངས་ཤིག་ངང་གིས་མངོན་པ་དང་། རང་གི་བློ་གྲོས་
དང་ལག་ཟུང་ལ་བརྟེན་ནས་མི་ཚེའི་རིན་ཐང་གསར་སྐྲུན་བྱེད་པའི་འདུན་པ་་་
མཛེས་སྡུག་བཀྲ་ཞིང་མུ་མཐའ་མེད་པ་ཞིག་སློང་སྐྲུན་བྱས་ཡོད།
སྙན་ངག་པའི་ཆོ་ལོ་ནི་བརྩེ་དུང་གི་ལེགས་སྐྱེས་ཕུལ་བ་ལས་བྱུང་ཞིང་།
སྙན་ངག་གི་ཚེ་སྲོག་གསོན་ཤུགས་ནི་བརྩེ་དུང་གི་རྔུལ་ཁྲག་ཡིན། སྙན་ངག་གི་
ཁྱབ་ཁོངས་སུ། ཨོ་རྒྱན་རྡོ་རྗེ་དང་བོད་རིགས་ན་གཞོན་སྙན་ངག་པ་གསར་པ་
མང་པོ་ཞིག་གིས་གཏིང་ཟབ་སྒོས་རང་ཉིད་ཀྱི་སྙན་ངག་འབྱུང་ཁུངས་ལ་་་་་་་
གཙིགས་ཆེན་བྱེད་པ་དང་། ཁོང་ཚོ་རང་ཉིད་ཀྱི་ཚེ་སྲོག་གི་ངོ་བོར་འཐིམས་
པའི་བསམ་པའི་ཁྱིམ་གཞིར་ཁ་ཕྱོགས་པ་དང་ཆབས་ཅིག རང་ཉིད་དང་རིག་
གནས་ཁོར་ཡུག་གཅིག་ལ་གཏོགས་པའི་ཀློག་པ་པོ་དག་ལ་ཡང་ཁ་ཕྱོགས་ཏེ།
རང་ཉིད་དང་གཞན་དག་ཐུན་མོང་གི་སྐད་ཆའི་བརྡ་དོན་སྟེང་། ཧུར་བརྩོན་
གྱིས་མཐོ་སྒང་གི་བརྩེ་དུང་གཞི་སྒྲོམ་ཞིག་བསྐྲུན་པ་དང་། ཆོས་ལུགས་དང་
དམངས་སྲོལ། ལོ་རྒྱུས་རིག་གནས་བཅས་ཀྱི་ཁྱད་ཆོས་འཛོམས་པའི་མདོ་དབུས་
མཐོ་སྒང་དུ། མི་རིགས་འདིའི་ཕྱི་ཡུལ་དུ་གནས་པའི་དངོས་ཡོད་དང༌། གཏིང་
རིམ་དུ་ཆགས་པའི་རིག་གནས་ངོ་བོར་ཡང་གཙིགས་ཆེན་མཛད་ཅིང་། ཁོང་
ཚོས་སེམས་སུ་འདི་ལྟར་བྱས་ན་ད་གཟོད་སྙན་ངག་པའི་གསར་རྩོམ་རྨང་་་་་་་་་
གཞིར་དྲི་བཞོན་དང་ཉི་འོད། ཆར་ཆུའི་བརླན་བཤེར་བཅས་འོས་འཚམ་གྱི་ཆ་
རྐྱེན་འཛོམས་པ་རྐྱེན་བྱས་འཚར་ལོངས་ཀྱི་འདབ་མ་རྒྱ་ཆེར་རྒྱས་ཐུབ་པ་་་་་་་་
གསལ་པོར་རྟོགས་ཡོད། དེ་ལས་ལྡོག་སྟེ། ངོ་བོ་དང་ཁྱད་ཆོས་འདི་ལས་བྲལ་ན།
བརྩམས་ཆོས་ཀྱི་ཕྱི་ངོས་ནས་མཚར་བོ་ཞིག་འཕྱུར་འབྲི་བྱས་ཡོད་པའི་རྩོམ་་་་་་
རིག་གཞན་དང་འདྲ་བར། རྩོམ་རིག་བརྩམས་ཆོས་ཀྱི་མྱ་ངམ་ཐང་དུ་མི་བསྐྱོད་
པའི་བློ་གདེང་གང་ཡང་མེད་པར་སྙམ་མོ། །
- 195 -



མདོར་ན། མི་རྣམས་ཀྱིས་རྒྱུན་པར་གླེང་རྒྱུར། དོན་དངོས་སུ་ལྷ་རི་དང་།
ལྷ་མཚོ། བྱིན་རླབས་དང་ལྡན་པའི་མདོ་དབུས་མཐོ་སྒང་དུ་གང་སར་ཡང་ལྷའི་
གཤིས་ཆགས་ཡོད་མོད། འོན་ཀྱང་ཁྱོད་ལ་སེམས་ཁམས་དེ་ཡོད་པའི་རྨང་
གཞིའི་སྟེང་ད་གཟོད་གསར་རྟོགས་དང་། བསྲེས་སྦྱོར་བྱེད་ཤེས་མིན་ལ་རག་
ལས། ཨོ་རྒྱན་རྡོ་རྗེ་དང་ལས་རིགས་གཅིག་པའི་གྲོགས་པོ་ཚོར་མཚོན་ན། འདི་
དག་ཡོད་ཚད་ཧ་ཅང་གསལ་ཆ་དོད་པའི་ངང་ཁོང་ཚོའི་སེམས་ཁོང་གི་རྩིག་་་་་་
ལྡེབས་སུ་བརྐོས་ཡོད་ཅིང་། སྨྱུ་གུ་སྤྱད་དེ་བོད་ལྗོངས་ལོ་རྒྱུས་ཀྱི་ཁ་སང་དང་དེ་
རིང་སྦྲེལ་བ་དང་། ཁོང་ཚོའི་མིག་འོད་རྒྱང་རིང་གི་མ་འོངས་པར་འཁྱུག་ཅིང་
སྙན་རྩོམ་དག་ལས་ལང་ཚོའི་གསོན་ཤུགས་རྒྱུ་ཞིང་། མཐོ་སྒང་གི་རླུང་དང་འདྲ་
བར་གདོང་ལ་བསུས་འོང་ངོ༌། །
དཔྱད་གཞིའི་ཡིག་ཆ།
@(2@ ཨོ་རྒྱན་རྡོ་རྗེའི་«རྨི་ལམ»། བོད་ཀྱི་དེང་རབས་རྩོམ་རིག་དཔེ་ཚོགས་
《ལང་ཚོའི་རྦབ་ཆུ་》ལས། མཚོ་སྔོན་མི་རིགས་དཔེ་སྐྲུན་ཁང་། ༡༩༩ ༣ལོ། ཤོག་ངོས་
༣༠༥པ་དང་། ༣༠༦པར་གསལ།
ཉི ཚེ་གྲུབ་ཀྱི་«སོ་ལྟ་དང་གཟབ་ཉན»། ་ མཚོ་སྔོན་མི་རིགས་དཔེ་སྐྲུན་ཁང་།
༢༠༠༥ལོ། ཤོག་ངོས་༨༦པར་གསལ།
(5)6) ཨོ་རྒྱན་རྡོ་རྗེའི་«མཐོ་སྒང་གི་རླུང་»བོད་ཀྱི་དེང་རབས་རྩོམ་རིག་དཔེ་་་་་
ཚོགས་《ལང་ཚོའི་རྦབ་ཆུ»ལས། མཚོ་སྔོན་མི་རིགས་དཔེ་སྐྲུན་ཁང་། ༡༩༩ ༣ལོ། ཤོག་ངོས་
༣༩ པར་གསལ།
8 ཡི་དམ་ཚེ་རིང་གི་«སྙན་ངག་གི་བླ་སྲོག་བཤད་པ»། བོད་ཀྱི་དེང་རབས་རྩོམ་
རིག་དཔེ་ཚོགས་《ལང་ཚོའི་རྦབ་ཆུ་》ལས། མཚོ་སྔོན་མི་རིགས་དཔེ་སྐྲུན་ཁང་། ༡༩༩༣ལོ།
ཤོག་ངོས་༤༥༧པར་གསལ།
© ཨོ་རྒྱན་རྡོ་རྗེའི་«མི་ཆུང་གི་འགྱིང་གླུ»། བོད་ཀྱི་དེང་རབས་རྩོམ་རིག་དཔེ་
ཚོགས་《ལང་ཚོའི་རྦབ་ཆུ་》ལས། མཚོ་སྔོན་མི་རིགས་དཔེ་སྐྲུན་ཁང་། ༡༩༩༣ ལོ། ཤོག་
ངོས་༣༠༤པར་གསལ།
– 196 -



གསུམ་པ། གངས་འདབས་ནས་ཆས་པའི་
«ལྷོ་བཞུད་ཀྱི་ཆུ་འཛིན།
གཅན་མེ་སྟག་( སྐྱེས་མིང་ལ་བསོད་ནམས་བསྟན་པ། པུར་མིང་ལ་རྒྱལ་
སྲས་སོགས་ཡོད་༡༩༧༠— ) ནི་མཚོ་སྔོན་ཞིང་ཆེན་རྨ་ལྷོ་ཁུལ་གཅན་ཚ་རྫོང་
ལྷ་སའི་གྲོང་ནས་སྐྱེས། ཁོང་ལོ་རབས་བརྒྱད་ཅུ་པ་དང་དགུ་བཅུ་པའི་མཐུད་
མཚམས་སུ་གསར་རྩོམ་གྱི་ལས་ལ་ཞུགས་པ་ནས་བཟུང་། སྙན་ངག་དང་ལྷུག་
རྩོམ། གླུ་ཚིག་སོགས་བརྒྱ་ཕྲག་གསུམ་ཙམ་དུས་དེབ་དང་ཚགས་པར་སྟེང་སྤེལ་
ཞིང་སྙན་ངག་གི་སྐོར་སྙན་དེབ་«ལྷོ་བཞུད་ཀྱི་ཆུ་འཛིན་»ནང་བསྡུས་ཡོད།
«དམ་ཚིག་ཡིད་བཞིན་ནོར་བུ་》ལས། “ འཇིག་རྟེན་དག་ན་གཞན་
དབང་དང་། །བག་འཁུམས་ལྟ་བུའི་སྡུག་བསྔལ་མེད། །སྲིད་པའི་ཁམས་ན་རང་
དེབང་དང་། །དད་པ་ལྟ་བུའི་བདེ་བ་མེད། །” ཅེས་པ་ལྟར། གཅན་མེ་སྟག་ནི་
རང་དབང་ལ་ཡིད་སྨོན་དང་བདེ་སྐྱིད་ལ་རེ་སྙེག་བྱེད་པ་རང་གཤིས་སུ་ཆགས་་
པ་ཞིག་ཡིན་སྟབས། ཁོས་ནམ་ཡང་བསམ་བློ་རང་དབང་དང་། སྨྲ་བརྗོད་རང་
དབང་། འགྲོ་འདུག་རང་དབང་བཅས་ལ་བརྩོན་ལེན་དང་འཚོལ་སྙེག་བྱེད་པ་
མ་ཟད། སྙན་ངག་འབྲི་རྩོམ་དང་འཚོ་བའི་རོལ་སྟངས་ཀྱི་གོམ་འགྲོས་ལ་བསྐྱར་
ཟློས་དང་ལྡོག་བགྲོད་བྱེད་པར་འཛེམ་དོགས་དང་མཉམ་སྣང་ཆེན་པོ་འཇོག་པ་
ནི། གསར་གཏོད་ཀྱི་སྒུལ་ཤུགས་དང་འབྱུང་གཞི་ལྟ་བུར་སོང་ཡོད་ཀྱང་སྲིད།
སྙན་ངག་པ་འཇུ་སྐལ་བཟང་གིས་“ ཁོ་ནི་དབེན་པར་བསྲན་ཚུགས་ཤིང་་་
འདུ་འཛི་ལའང་ཐུགས་དགྱེས་པ་དང་། ངོ་གནོང་ཆེ་ཙམ་ཡོད་ཅིང་སྤོབས་
པའང་གཏིང་ནས་བདོ་བ། ནམ་ནམ་ཞར་གྱི་དོན་བྱ་ཕྲན་ཚེགས་དག་ལ་རྩིས་
གདབ་ཆེར་མེད་ཀྱང་ཆེ་ཕྱོགས་ཀྱི་འདུན་མ་བརྟན་པོ་ཞིག་གཞར་ཡང་མི་་་་་་་
གཏོང་བ་སོགས་མི་གཤིས་ཉིས་སྦྲགས་ཀྱི་ཁྱད་ཆོས་དང་ལྡན་པ་ཞིག་ཡིན་པ་་་་་་
འདྲ་སྙམ། གང་ལྟར་བློ་རྩེ་གྲུང་ལ་རང་བཞིན་གྱིས་ཤེས་རབ་གསལ་ལ། རྟོག་
- 197 —



འཆར་གྱི་བཀོད་པ་ཕུན་སུམ་ཚོགས་པ་ཞིག་ཡོད་པ་དང་། བསྐྱར་ཟློས་ལ་ཤིན་
ཏུ་མི་དགའ་ཞིང་། གསར་སྙེག་གི་འདུན་པ་ཤུགས་དྲག་པོ་དང་ལྡན་པ་ཞིག་ཏུ་
ངེས། དུས་མཚུངས་སུ་རུས་རྐང་མཁྲེགས་པོ་ཞིག་གི་ཨུ་ཚུགས་ལ་བརྟེན་ནས་
རང་ཉིད་ཀྱི་ངོས་ནས་འཇིག་རྟེན་འདིར་འགྲེང་བ་ལ་འཕྲེང་ཞེན་ཤིན་ཏུ་ཆེ་་་་་
ཞིང་། མི་ཡུལ་འདིར་ཡར་ལངས་མར་འགྱེལ་ཅི་འདྲ་བྱུང་ཡང་བསོད་ནམས་
བསྟན་པ་རང་བྱེད་པར་འདོད།”2 ཅེས་པ་དང་། རྩོམ་རིག་སྨྲ་བ་ཧེ་ཀེར་གྱིས་
“ ཆེས་རླབས་ཆེ་བའི་སྒྱུ་རྩལ་གྱི་ནུས་པ་ནི་ཀུན་རྟོག་ཡིན།”ཞེས་གསུངས་པ་་་་་
བཞིན། ན་གཞོན་སྙན་ངག་པ་གཅན་མེ་སྟག་གིས་ཀྱང་ཀུན་རྟོག་ནི་སྙན་ངག་
པའི་གསར་རྩོམ་གྱི་ཚེ་སྲོག་ལྟ་བུར་མཐོང་ཡོད་པ་ནི་ཁོ་རང་བསྐྱར་ཟློས་ལ་མི་་་་
དགའ་ཞིང་གསར་གཏོད་ལ་བསྙེག་པ་བཅས་ལས་རྟོགས་ཐུབ། བོད་མཁས་པ་
མི་ཕམ་དགེ་ལེགས་རྣམ་རྒྱལ་གྱིས་“ སྙན་འཇེབས་ངག་ལ་འཕོས་པའི་དབྱངས་་
བདུན་གྱི། །དཀྱིལ་འཁོར་ཕང་བར་འཛེགས་པའི་རྒྱུད་མངས་མཁན། །རོ་ལྡན་
འཁྱོག་པོའི་ཉམས་ཀྱི་ཚིག་སྦྱོར་སླད། །ཀུན་རྟོག་གསར་པ་གསར་པའི་གར་ལ་
འཇུག །” ཅེས་པ་ལས་གསར་རྩོམ་ལ་འཇུག་པའི་སྐབས་སུ། ཀུན་རྟོག་གི་
གཤོག་ཟུང་ལ་བརྟེན་ནས། མཐོ་ནམ་མཁའི་མན་དང་དམའ་རྒྱ་མཚོའི་ཡན་གྱི་
བྱ་དངོས་མཐའ་དག་དཔེ་གཟུགས་ཀྱི་མཚོན་དཔེ་རུ་འདྲེན་དགོས་པའི་བླང་བྱ་
ནན་མོ་བཏོན་འདུག དེང་སྐབས་ཀྱི་སེམས་ཁམས་རིག་པའི་གཞུང་ལུགས་ལྟར་
ན་སྣང་ངེས་( སེམས་དང་དབང་པོར་ཤར་བའི་རྣམ་པ་）དང་ཉམས་མྱོང་ལ་་་་
གཞི་བཅོལ་ནས་གཟུགས་བརྙན་གསར་པ་ཞིག་སྐྲུན་པར་བྱེད་པའི་སེམས་ཀྱི་་་་
འདུ་བྱེད་ལ་ཀུན་རྟོག་དང༌། དེ་ནི་སེམས་ལ་མི་དྲན་དགུ་དྲན་བྱེད་པ་ཞིག་མ་
ཡིན་པར་འདས་པའི་དུས་སུ་ཉམས་སུ་མྱོང་བའི་བྱ་དངོས་ཧྲིལ་པོ་ཞིག་གམ་་་་་
ཡང་ན་ཆ་ཤས་སུ་གྱུར་པ་གང་ཞིག་དམིགས་ས་ཡོད་པའི་སྒོ་ནས་ཡང་བསྐྱར་་་་
དྲན་གསོ་བྱས་ཤིང་རྒྱུན་ཡོད་པར་བྱས་ཏེ། སེམས་ལ་དྲན་པ་དེ་དག་གི་རྣམ་པ་
དང་ངོ་བོ་མི་མཐུན་ནའང་ལེགས་བཅོས་ཀྱི་སྒོ་ནས་སྔ་ན་མེད་པའི་བྱ་དངོས་ཀྱི་
- 198 -



གཟུགས་བརྙན་གསར་པ་ཞིག་སྐྲུན་པ་དང་། སྣང་བརྙན་གསར་པ་དེ་དག་གི་
གཞི་དང་ཡན་ལག་སྤུས་ཚད་སོགས་གང་གི་ཆ་ནས་ཀྱང་རིམ་བཞིན་ཆ་ཇེ་ཚང་་
དུ་གཏོང་བའི་ཡིད་ཀྱི་འགུལ་སྐྱོད་ཅིག་ཡིན། གཅན་མེ་སྟག་གིས་《ལྷོ་བཞུད་ཀྱི་
ཆུ་འཛིན་》ནང་དུ་མེད་པ་གསར་སྐྲུན་གྱི་ཀུན་རྟོག་ལ་བརྟེན་ནས་འཆར་སྒོ་་་་་
ཡངས་པར་ཕྱེ་པ་ནི།
“ ལྷོ་ཕྱོགས་ཀྱི་མཁའ་མཐར་བཞུད་པའི་ཆུ་འཛིན་ལ་ཡུན་རིང་ཅེར་ནས།
ངས་མཐའ་མཇུག་གི་རེ་སྨོན་གང་ཡང་ཞུ་མ་སྤོབས།
དེ་དུས་ཁྱེད་ཀྱིས་ང་རང་ཁྲིད་དེ་མཚོ་སྔོན་པོའི་རླབས་རྒྱུན་ལ་ཞུགས་་་་་
ཤིང༌།
འུ་གཉིས་ཀས་བརྩེ་ཞིང་ནེམ་པའི་ལྗང་མདོག་གི་རེ་སྨོན་ཞིག་བཅངས་་་་
མྱོང་། །
ཡིན་ནའང་གསལ་ལྷང་ངེར་ཁྱེད་རང་ཕེབས་སོང་།
ཤུལ་དུ་ལུས་པ་ནི་འུ་ཐུག་ཐབས་ཟད་ཀྱི་སྐྱོ་འཛུམ་ཞིག་ཡིན།”@
ཞེས་པ་ལས་རྩོམ་པ་པོས་ཚུགས་ཐུབ་ཅན་དང་། གསར་ཤས་ཅན། གསར་
སྐྲུན་རང་བཞིན་དང་ལྡན་པའི་ཀུན་རྟོག་ལ་བརྟེན་ནས། སྔར་དགེ་རྒན་གང་གི་
ཕ་ཡུལ་ཏེ་མཚོ་སྔོན་པོའི་འགྲམ་རྒྱུད་དུ་ཁྲིད་སོང་སྟེ། རླབས་རྩེར་ཞོན་ཅིང་སྤང་
ལ་འཁྱུད་པའི་སྔར་ཡོད་ཀྱི་དྲན་སྣང་དེ་རྨང་གཞི་བྱས་ཏེ་སྒྱུ་རྩལ་བློས་བསླངས་་
བྱས་ནས་སྔར་མ་མཆིས་པའི་སྣང་བརྙན་གསར་པ་ཞིག་སྟེ་“འུ་ཐུག་ཐབས་་་་་་
ཟད་ཀྱི་སྐྱོ་འཛུམ་ཞིག་ལུས་པའི་” བསམ་པའི་ཡུལ་ཁམས་ཤིག་སྐྲུན་པ་དང་།
ཀློག་པ་པོ་སྙན་རྩོམ་གྱི་འཕེལ་རིམ་དང་བསྟུན་ནས་དགའ་བའི་གནས་ནས་སྐྱོ་་་
ཡུལ་དུ་འཁྲིད་པར་བྱེད་ཅིང་། མཐར་ཕམ་སེམས་ཀྱི་རྡོག་ཁྲེས་ལྕི་མོ་ཞིག་གིས་
མནན་འོངས་ཤིང་དབུགས་ཀྱི་འབྱིན་རྔུབ་ཀྱང་དཀའ་བའི་སྣང་བ་བདེན་པ་་་་་
ཞིག་སྟེར་བ་ནི་ཀུན་རྟོག་གི་ཚོར་འདུ་ཤུགས་དྲག་པའི་རྐྱེན་གྱིས་རེད། །
“ བསིལ་བའི་དྲི་བཞོན་ཞིག་གིས་ཁྱེད་ཀྱི་དཀར་མདོག་གི་ཞལ་རས་་་་་་་་
- 199 -



བཏེགས་ཚེ།
ཁྱེད་ཀྱི་ས་གཞི་འདིར་བརྩེ་བྱམས་ཀྱི་འཛུམ་མདངས་གསར་པ་ཞིག་་་་་་་་
བསྣན་སོང་།
འོད་ཀྱི་ཐིག་ལེ། དྲན་པའི་ཁུར་བོ། །
ཁྱེད་ཉིད་འཕུར་བའི་གཤོག་སྒྲོའི་སྟེང་ལོ་ངོ་དུ་མའི་ཟླ་འོད་དང་རྒྱུ་སྐར་་་
བརྩེགས་ཡོད་པ་རེད་ཨང་།
རི་རབ་གཙང་པོ་ཁྲི་ཕྲག་གི་མུ་མཐའ་ལས་བརྒལ་ཏེ།
སེམས་མེད་ཆགས་མེད་དུ་འབྱོན་རོགས།” ( གོང་མཚུངས་）
ཞེས་པ་དང་། མ་ཤེས་པ་དང་རྨོངས་པ་སོགས་ཚ་གདུག་གིས་མནར་བ་
རྣམས་ལ་ཤིན་ཏུ་བསིལ་བའི་ཡོན་ཏན་གྱི་དྲི་བཞོན་གྱིས་སྐུལ་བར་བརྟེན་ཉིད་་་
ཀྱི་གཞན་ཕན་གྱི་ལྷག་བསམ་དཀར་པོས་གནས་འདིར་འཛུམ་མདངས་གསར་་་
པ་བསྣན་པ་དང་། དེ་ནི་དྲན་པའི་ཁུར་བོར་ལྕི་ཞིང༌། སློབ་དཔོན་ཁྱེད་ཉིད་ལ་
མཚོན་ནའང་རྒྱང་བཞུད་ཀྱི་མཐུན་རྐྱེན་དེ་འདྲ་ཞིག་འགྲིག་པ་ནི་ཟླ་འོད་དང་་་
རྒྱུ་སྐར་བརྩེགས་པ་སྟེ་གཉིད་བཅག་ཟས་བརྗེད་ཀྱིས་བརྩོན་ལེན་ལ་གཞོལ་བ་་་་
ལས་ཐོབ་པ་ཞིག་ཡིན་པས་ན། གང་ལྟར་ཡང་གོ་སྐབས་དེ་ནི་འཆོར་དུ་འཇུག་
མི་རུང་ཞིང་“ སེམས་མེད་ཆགས་མེད་དུ་འབྱོན་རོགས་” ཞེས་སེམས་གཏིང་་་་་
ནས་སྨོན་འདུན་ཞུས་པ་རེད། །
རྩོམ་མཁན་གྱིས་གསར་རྩོམ་བྱེད་སྐབས། བླ་མེད་ཀྱི་མི་སྣས་ཁོ་རང་ཡིད་
འགུལ་ཐེབས་སུ་འཇུག་པ་དང༌། མཛེས་སྡུག་གི་ཡུལ་ལྗོངས་ཀྱིས་ཁོའི་ཡིད་
སེམས་མྱོས་པར་བྱེད་ལ། མི་སྡུག་པའི་བྱ་སྤྱོད་ཀྱིས་ཁོ་ལ་སྐྱུག་བྲོ་བ་འཕེལ་བར་
བྱེད། ཚུལ་འདི་རྣམས་དོན་དངོས་སྟེང་དགའ་སྐྱོ་ཆགས་སྡང་གི་ཚོར་འདུ་ཡིན་
ཞིང་། ཚོར་འདུ་འདི་དག་གིས་བསམ་གཞིག་ལ་འཇུག་པར་བྱེད་ལ། བསམ་
བཞིག་ལ་བརྟེན་ནས་ཚོར་འདུའི་ཤུགས་ཇེ་དྲག་ཏུ་གཏོང་བ་ཡིན། དེ་བཞིན་དུ་
སྐབས་འདིར་གཅན་མེ་སྟག་གིས་ཀྱང་ཁོའི་མིག་ནང་གི་དགེ་རྒན་རིན་པོ་ཆེ་དེ་་་
- 200 -



སྣང་བརྙན་བསམ་གཞིག་དང་ཚོར་འདུ་སོགས་ལ་འབྲེལ་ནས་མིག་ནང་གི་དགེ་
རྒན་ནས་སེམས་ནང་གི་དགེ་རྒན་བརྒྱུད་པ་དང་། སེམས་ནང་གི་དགེ་རྒན་དེ་
ཡང་སྙན་ཚིག་གི་དགེ་རྒན་བར་བརྒྱུད་པས་ད་གཟོད་མིག་གིས་ཟིན་རྒྱུ་དང་་་་་་
སེམས་ཀྱིས་མྱོང་རྒྱུ་ཡོད་པ་ལྟ་བུའི་སྒྱུ་རྩལ་སྣང་བརྙན་འདི་གྲུབ་པ་ཡིན། འདི་
དག་མཐར་གཏུགས་ན་ཀུན་རྟོག་གིས་བསྐྱེད་པའི་འབྲས་བུ་དངོས་ཡིན་ནོ། །
“ བདག་གི་བརྩེ་གཤིན་གྱི་ཆུ་འཛིན།
ཡིན་ནའང་ཁྱེད་ཀྱི་འགྲོས་རིམ་གྱི་སྲབ་ཁ་ཡང་དུ་བཀག་སྟེ།
ཕྱི་མིག་ལིང་ལིང་གིས་གང་ལ་ལྟ།
སྐོམ་གདུང་གི་རི་ཚོགས་འདི། སྤང་ཐང་འདི། ད་དུང…...
འཁྱག་གྲང་གི་སེམས་པ་འདི་ཡོད་ཚད་ཀྱིས་ཁྱེད་ལ་རེ་སྒུག་བྱས་ཡོད་་་་་་
ལགས།”( གོང་མཚུངས་)
ཞེས་པ་དང་། རྩོམ་པ་པོའི་བརྩེ་ཞེན་གྱི་དྲན་གདུང་ཡང་རྩེར་སླེབས་པ་
དང་། དཔེར་ན་བྱིས་པ་ལོ་ཆུང་ཞིག་རང་གི་མ་ཡུམ་དང་འབྲལ་ཁར་ངུ་འབོད་
བྱེད་པ་ལྟ་བུའི་སྣང་ཚོར་སྟེར་ཞིང་། ཕྱོགས་གཞན་ཞིག་ནས་དགེ་རྒན་བཀའ་
དྲིན་ཅན་དེར་མཚོན་ནའང་རང་གི་སྙིང་དང་འདྲ་ཞིང་ད་དུང་ཤེས་རིག་གི་་་་་
སྟོབས་རྩལ་མ་རྫོགས་པའི་“ སྐོམ་གདུང་གི་རི་ཚོགས་འདི། སྤང་ཐང་འདི་”
དག་ནི་སེམས་ཀྱི་བྱ་མོ་དང་འབྲལ་མི་ཐུབ་པའི་བྱ་ཕྲུག་འབའ་ཞིག་ཏུ་གྱུར་པས་
མིག་ཟུང་ཕྱིར་མིག་གི་ལྕགས་གདང་ལ་མི་སྦྲེལ་ཐབས་མེད་ཡིན་ལ། སློབ་བུའི་
ཚོགས་ལ་མཚོན་ན་འཁྱག་གྲང་གི་སེམས་པ་རེ་སྒུག་གི་བགྲོད་ལམ་རིང་མོར་་་་་
གཏོད་པ་ལས་གཞན་ཅི། སྙན་ངག་བཀླགས་ནས་མཚམས་འདིར་སླེབས་དུས་ང་
ཚོའི་སེམས་ནང་དུ་འབྲལ་ཁའི་སྐྱོ་གདུང་གི་མེ་ལྕེ་གཅུ་ལོག་གིས་གྱེན་དུ་འཕྱུར་
འོང་བ་ཞིག་མིན་ནམ། དོན་དམ་པར་དེ་ནི་གཅན་མེ་སྟག་གི་ཤུགས་དྲག་པའི་
ཚོར་འདུ་སྟེ། འཚོ་བར་བཅངས་པའི་ཕུགས་འདུན་དང་། ཕམ་སེམས། དགའ་སྐྱོ་
བཅས་འོ་ཆུ་འདྲེས་པ་ལྟར་འབྱེད་དཀའ་ཞིང་། རླབས་ཀྱི་འདེགས་འཇོག་ལྟར་
— 201 -



འཕྱུར་འཇགས་ཀྱི་ངང་དུ་གནས་པའི་རྐྱེན་གྱིས་སོ། །
མདོར་ན། གཅན་མེ་སྟག་ལགས་ཀྱི་སྙན་རྩོམ་ལས་སྙན་འཇེབས་དབྱངས་
ཀྱི་འགྱུར་ཁུགས་དང་ལྕེ་ཐོག་གི་ཞིམ་མངར། ཡིད་དབང་གསོ་བའི་རོ་བཅུད།
ཕུན་སུམ་ཚོགས་པའི་ཀུན་རྟོག་སོགས་ཀྱིས་རབ་ཏུ་ཕྱུག་པའི་བ་གམ་གསར་་་་་་
པའི་ལྡིང་ཁང་ལ་འཇའ་ཚོན་གྱིས་འཁྱུད་པ་ལྟ་བུའི་ཉམས་འགྱུར་དང་མཛེས་་་
སྣང་མངོན་ཡོང་ལ། དེ་བས་ཀྱང་འཆར་རྟོག་གི་གཤོག་འོག་ཏུ་གབ་པའི་འཚོ་བ་
དང་མི་སེམས་ཀྱི་འཇིག་རྟེན་རེ་རེ། མི་ཚེའི་བྲོ་བ་སྣ་ཚོགས། མིའི་འཚོ་གནས་ཀྱི་
དཀའ་ཚེགས་དང་བདེ་སྡུག་ཅི་རིགས། མངོན་གསལ་དོད་པོའི་སྣང་བརྙན་རེ་
རེས་ཀློག་པ་པོའི་སྣང་ངོར་དགའ་སྐྱོ་ཅི་རིགས་ཀྱི་མྱོང་ཚོར་བདེན་པ་ཞིག་སྟེར་་
བར་བྱེད་དོ། །
དཔྱད་གཞིའི་ཡིག་ཆ།
མཚོ་སྔོན་མི་རིགས་སློབ་གླིང་བོད་རིག་པའི་སྡེ་ཁག་གིས༢༠༠༣ ལོར་གཙོ་གཉེར་་
བྱས་པའི་«ཁུག་རྟ་》དེབ་གཉིས་པའི་དྲང་ཞེན་གྱི་«དམ་ཚིག་ཡིད་བཞིན་ནོར་བུ་》ཞེས་་་་
པ་རུ་གསལ།
(2 ༡༩༩༩ ལོའི་ཟླ་༡༢ པའི་ཚེས་༡༦ཉིན་གྱི་«མཚོ་སྔོན་བོད་གསར་འགྱུར་»སྟེང་་་
གི་འཇུ་སྐལ་བཟང་གི་«བསོད་ནམ་བསྟན་པ – ང་ཚོའི་དཔུང་གྲོགས་ཤིག་》ཅེས་པ་རུ་་་་་
གསལ། །
3 བོད་མཁས་པ་མི་ཕམ་དགེ་ལེགས་རྣམ་རྒྱལ་གྱི་«དབྱངས་ཅན་ངག་གི་རོལ་མཚོ་་་
ཡིད་ཀྱི་ངང་མོ་རྣམ་རྩེན་ཚངས་པའི་མགྲིན་རྒྱན་རབ་དགའི་རྒྱུད་མངས་》ཞེས་པ་མཚོ་་་་་
སྔོན་མི་རིགས་དཔེ་སྐྲུན་ཁང་གིས་༢༠༠༡ ལོར་དཔེ་སྐྲུན་བྱས་པའི་«བོད་ཀྱི་དུས་རབས་་་་
རིམ་བྱུང་གི་རྩོམ་ཡིག་གཅེས་བསྡུས་》ཀྱི་ཤོག་ངོས་༤༧༨ པར་གསལ། །
ཚེ གཅན་མེ་སྟག་གི་སྙན་དེབ་《ལྷོ་བཞུད་ཀྱི་ཆུ་འཛིན་》ཞེས་པ་མཚོ་སྔོན་མི་རིགས་་་
དཔེ་སྐྲུན་ཁང་གིས་༢༠༠༤ལོར་དཔེ་སྐྲུན་བྱས་པ་ལས་གསལ།
-
202
ཁ་



ས་བཅད་བཞི་པ། ལོ་ངོ་སྟོང་གི་རྨི་ལམ།
བུད་མེད་རྩོམ་པ་པོའི་སྙན་རྩོམ་གཅེས་བཏུས་«བཞོ་ལུང་»།
དང་པོ། རྒྱབ་ལྗོངས་དང་འབྲེལ་བའི་གཏམ། །
ལོ་ངོ་སྟོང་ཕྲག་གཅིག་ལྷག་གི་རིང་བོད་ཀྱི་བུད་མེད་སྙན་ངག་པ་ཞིག་་་་་་
གིས་སྙན་ངག་གི་བསྟན་བཅོས་འདི་འདྲ་དང་དེ་འདྲ་མཛད་འདུག་ཅེས་གླེང་་་་
ཐབས་བྲལ་བ་འདི་རྩོམ་རིག་ཁྱབ་ཁོངས་འབའ་ཞིག་གི་གནད་དོན་མིན་པར་་་
འདོད་དེ། གཙོ་བོ་སྲོལ་རྒྱུན་གྱི་སློབ་གསོའི་བྱེད་སྟངས་དང་འདུ་ཤེས། མི་རྣམས་
ཀྱིས་བུད་མེད་ལ་བཟུང་བའི་ལྟ་ཚུལ་བཅས་ལ་རག་ལས་ཏེ། དཔེར་ན། བོད་
ཁྱིམ་གཅིག་ལ་བུ་དང་བུ་མོ་གཉིས་སྐྱེས་ཚེ་བུར་དཔེ་ཆ་འདོན་དུ་འཇུག་པ་དང་
བུ་མོར“ ལག་དང་ལས་ཀ་” ཟེར་ནས་ཆུང་དུས་ནས་ཁྱིམ་ལས་ཙག་ཙིག་ལ་་་་་
སྐུལ་བའི་གོམས་སྲོལ་འདི་མདོ་དབུས་ཁམས་གསུམ་སྤྱི་ཡོངས་ལ་ཁྱབ་འདུག་པ་
ཕལ་ཆེར་གཅིག་འདྲ་ཡིན་ཞིང་། འཇིག་རྟེན་ཁ་དཔེ་ལའང། “ བན་དེ་འགྲོ་ས་
དབུས་དང་བུ་མོ་འགྲོ་ས་གནས་” ཟེར་བ་དང་། ལྷག་པར་ནང་པའི་རྗེས་འཇུག་
པ་འགའ་ཞིག་གིས་“ བུད་མེད་ལ་ནི་ཡིད་བརྟེན་བྱེད་པ་སྟེ། །འཆི་བདག་བཞི་
བོ་སྒོ་ཡི་དྲུང་ན་སྡོད། །” ཅེས་པ་དང༌། ཡང་“ བུད་མེད་གཞོན་ནུའི་ལུས་ནི་
ལོགས་ཤིག་ཏུ། །དྲི་ང་བ་དང་སྒོ་དགུ་དོད་པ་དང་། མི་གཙང་ཀུན་སྣོད་འདྲ་
བ་དགང་དཀའ་དང་། །པགས་པས་གཡོགས་དང་རྒྱུན་ཡང་ལོངས་ཤིག་་་་་་་
གཟིགས། །” ཞེས་དང་། ཡང་“ བུད་མེད་འཁོར་བའི་གཞི་མ་ཡིན། །ངན་སོང་
གསུམ་གྱིས་ས་བོན་ཡིན། །ཐར་བ་འགྲོ་བའི་སྒོ་བགེགས་ཡིན། །ཉོན་མོངས་དུག་
ལྔའི་རྒྱུ་རྐྱེན་ཡིན། །” ཞེས་པ་སོགས་བུད་མེད་ལ་དྲང་སྙོམ་མིན་པའི་བསམ་བློའི་
འཁྱེར་ཕྱོགས་མང་དུ་བྱུང་ཡོད་པ་དག་ལས་བུད་མེད་ལ་ལྟ་ཚུལ་གང་འདྲ་ཞིག་
བཟུང་ཡོད་པ་རྟོགས་སླ་བ་དང་། བཀས་བཀོད་རྒྱུད་འཛིན་གྱི་བསམ་བློའི་འདུ་
ཤེས་འདི་རིགས་ཀྱི་ཤན་ཞུགས་པས་བོད་རིགས་བུད་མེད་ཀྱི་འཚོ་བ་དང་རེ་་་་
- 203 -



སྨོན། བརྩེ་དུང་སོགས་ཀྱི་ཐད་ལ་ཡ་ང་བའི་གནོད་འཚེ་ཚད་མེད་ཐེབས་ཀྱིན་
ཡོད་པ་མིག་ཐོག་ཏུ་ཤར་འདུག་སྟེ། “ དུས་རབས་སྔ་མའི་ལོ་རབས་བརྒྱད་ཅུ་པ་
དང་དགུ་བཅུ་པའི་ནང་། སྒང་པ་བོད་ཀྱི་ཤེས་ལྡན་པའི་སྡེ་རུ་“ ཕོ་མོ་འདྲ་
མཉམ་ གྱི་ཁ་གཡང་གཅིག་མིན་གཉིས་མིན་དུ་སྒྲོག་པ་ལ། དེང་གི་ཆར་རླབས་
སྒྲ་ཐམས་ཅད་ཞི་འཇགས་སུ་སོང་ཞིང་། ལོ་རྒྱུས་དེབ་ཐེར་ལ་གཟིགས་རྟོག་ཆེས་
ཆེར་མངའ་བའི་ཚུལ་གྱིས་བོད་ལ་གནའ་རབས་ཀྱི་དུས་སུ་ཕོ་མོ་འདྲ་མཉམ་གྱི་་
དཔེ་སྲོལ་བཟང་པོ་ཡོད་རབས་ལབ་ཀྱིན་འདུག དཔེར་ན། ཨ་ཕྱི་གདགས་ལྷ་
དཀར་མོ་དང་འབྲོ་བཟའ་ཁྲི་མ་ལོད་སོགས་དཔེ་རུ་དྲངས་ནས་གསལ་བཤད་་་་་
བྱེད་པ་ལྟ་བུ་རེད། དོན་དམ་དུ་དེ་ལྟར་མིན་པ་མིག་མཐོང་ལག་ཟིན་ཡིན་པས།
དངོས་ཡོད་ལས་བརླིང་བའི་གཏན་ཚིགས་བཙན་པོ་ཞིག་གཞན་ནས་འཚོལ་་་་་
དགོས་དོན་ཡེ་ནས་མེད།”@ ཅེས་པ་མ་ཟད། བསམ་བློ་རྙིང་པའི་བག་ཆགས་
དེའི་སྟབས་ཀྱིས་བོད་རིགས་བུད་མེད་རང་སྟེང་ནས་ཀྱང་མོ་ལུས་སུ་སྐྱེས་པ་་་་་
འདི་མི་ཚེའི་ཉེས་པ་ཞིག་དུ་བསམ་གྱིན་ཡོད་པས། ཁོ་མོ་ཚོས་ནམ་ཡང་སྐྱེས་པ་
རྣམས་དང་དབང་ཐང་དང་གོ་གནས་རྩོད་མི་ཕོད་ལ། ཐ་ན་རང་གི་མི་ཚེ་དང་
ལས་དབང་ལའང་ཇུས་གཏོགས་བྱེད་མི་ཕོད་པ་རེད། གལ་ཏེ་འགྲན་རྩོད་དང་
རྒོལ་སེམས་ཀྱི་སྙིང་ཁམས་རྒྱ་སྟག་ལ་འགྲན་ཕོད་པ་ཅན་ཞིག་བྱུང་ན་ཀུན་གྱིས་་
ལག་པ་ཐོད་པར་ཁྱེར་ནས་མིག་གོར་གོར་དང་ལྕེ་ནར་ནར་སྒོས་ཐན་ལྟས་སུ་་་་
གླེང་བ་དང་འཇིག་རྟེན་གྱི་སྨོད་པ་དྲག་ཆར་བཞིན་འཁོར་ཡོང་བར་ངེས། འདི་
ནི་ཤེས་རིག་གི་ལོ་རྒྱུས་ཡུན་རིང་མངའ་ཟེར་བའི་གངས་ཅན་པའི་ལོ་རྒྱུས་སྟེང་་
བོད་རིགས་བུད་མེད་ལ་བསྩལ་བའི་ལས་དབང་ཉག་གཅིག་ཡིན་པ་བསྙོན་དུ་་་་
མེད་དོ། ། །
ཡིན་ནའང་། ང་ཚོས་བསམ་བློ་གནད་དུ་ཕབ་སྟེ་མིའི་རིགས་ཀྱི་ལོ་རྒྱུས་ལ་
སྐོར་ལྟ་ཞིག་བྱས་ན། མཐོ་བ་རྒྱལ་པོའི་རྒྱལ་ཐབས་དང་དམའ་བ་སྤྲང་པོའི་འཚོ་
ཐབས་བར་འཇིག་རྟེན་གྱི་བུད་མེད་ནི་མེད་དུ་མི་རུང་ལ། ཁོ་མོ་ཚོ་མེད་ན་མིའི་
- 204 -



རིགས་དང་མིའི་རིགས་ཀྱི་མ་འོངས་པའང་ཡོད་མི་སྲིད་དེ། «མཁའ་འགྲོ་ཡེ་
ཤེས་མཚོ་རྒྱལ་གྱི་རྣམ་ཐར་»ལས། “ གསང་སྔགས་བསྒྲུབ་པའི་རྣལ་འབྱོར་མ། །
ཕོ་མོ་དམན་ལུས་ཁྱད་པར་མེད། །སེམས་བསྐྱེད་ལྡན་ན་མོ་ལུས་ལྷག །”ི ཅེས་
པ་དང་། མཁས་དབང་དགེ་འདུན་ཆོས་འཕེལ་མཆོག་གིས་ཀྱང་“ རང་གི་རང་
དོན་ཡུལ་གྱི་སྤྱི་དོན་དང༌། །རྒྱལ་པོའི་རྒྱལ་སྲིད་སྤྲང་པོའི་འཚོ་ཐབས་སོགས། །ཆེ་
ཆུང་བྱ་བ་གང་དང་གང་བྱེད་ཀྱང་། །མེད་དུ་མི་རུང་བ་ནི་བུད་མེད་ཡིན། །
ཡངས་པའི་འཇིག་རྟེན་མྱ་ངམ་ཐང་བཞིན་ཆེ། །ལས་མང་ཁུར་གྱིས་སྐྱེས་བུ་ངེས་
པར་སྐྱོ། །དེ་ལ་དགའ་བའི་སྤྲོ་བ་སྦྱིན་ནུས་པའི། །རྩེད་གྲོགས་བུ་མོ་ལས་ཀྱིས་
སྤྲུལ་བ་འདྲ། །མཐོང་བས་ཡིད་དགའ་གཟུགས་ཀྱི་ལྷ་མོ་སྟེ། །རིགས་རྒྱུད་བཟང་
པོ་བསྐྱེད་པའི་ཞིང་ས་ཡིན། །སྡུག་པའི་ནད་གཡོག་བྱེད་པའི་མ་མ་དང༌། །སྐྱོ་
བའི་སེམས་གསོ་གཏོང་བའི་སྙན་ངག་མཁན། །ཁྱིམ་གྱི་ལས་ཀུན་བྱེད་པའི་
གཡོག་མོ་སྟེ། །ཚེ་གཅིག་རྩེ་དགའ་སྐྱོང་བའི་གྲོགས་མོ་ཉིད། །” ཅེས་གསུངས་
ནས་བུད་མེད་ཀྱི་ཡོན་ཏན་ལ་བསྔགས་པར་མཛད་པ་དང༌། “ འཇིག་རྟེན་འཚོ་
ཚིས་ལ་ཤ་ཐང་ཆད་ཆད་དུ་འབད་པའི་རང་ཅག་སོ་སྐྱེས་ཕལ་བའམ་མི་སྐྱ་་་་་་
རྣམས་ལ་དེ་ལྟར་ག་ལ་ཡིན་ཏེ། བུད་མེད་རྣམས་ནི་འཚོ་བ་ཧྲིལ་པོའམ་མི་ཚེ་སྐྱ་
མོའི་གཟུངས་ཐག་དང་གཞུང་རྟ་ཡིན་པ་བསྙོན་དུ་མེད།”@ ཅེས་པ་དང་། དོན་
དུའང་འཇིག་རྟེན་གྱི་བུད་མེད་ནི་སྲིད་ཀྱི་མཚོ་མོ་དང་། འཇིག་རྟེན་སྟེང་གི་མི་
རེ་རེའི་བདེ་སྐྱིད་ཀྱི་གཞི་མ་ལྟ་བུ་ཡིན་པས་ན། ཁོ་མོ་ཚོའི་བསམ་སྤྱོད་ཀྱིས་
གནའ་དེང་གང་གི་དུས་སུའང་སྤྱི་ཚོགས་སྔོན་དུ་བསྐྱོད་པ་དང་འཚོ་བའི་ཁོར་་་
ཡུག་ཇེ་ལེགས་སུ་གཏོང་བ་བཅས་ཀྱི་ཐད་ཐག་གཅོད་རང་བཞིན་གྱི་ནུས་པ་་་་་
གལ་ཆེན་འདོན་གྱིན་ཡོད། །
ལོ་རྒྱུས་ཀྱི་འཁོར་ལོ་དུས་རབས་ཉི་ཤུའི་ལོ་རབས་བརྒྱད་ཅུ་པར་ཞུགས་་་་
རྗེས། གོ་རྟོགས་སད་པའི་བུད་མེད་རྩོམ་པ་པོ་སྐོར་ཞིག་སྤྲིན་འོག་ནས་ཐར་བའི་
རྟ་བདུན་དབང་པོ་བཞིན་རང་ཉིད་ཀྱི་འདས་མ་འོངས་ད་ལྟ་སོགས་གསལ་་་་་་
- 205-



ཐག་ཆོད་པར་མཐོང་ཐུབ་པ་བྱས་ཤིང་། མི་ཚེའི་དབང་ཐང་དང་མ་འོངས་པའི་
བདེ་སྐྱིད་ཀྱི་ཆེད་དུ་སྨྱུ་གུ་བཟུང་ཞིང་སྙན་ངག་བྲིས་ཏེ་ཕུགས་བསམ་དང་རེ་་་་
སྙེག་གླུ་རུ་བླངས་པ་རེད་ལ། ན་གཞོན་བུད་མེད་སྙན་ངག་པ་དཔལ་མོ་ལགས་
ཀྱིས་“ ངས་རང་ཉིད་ཀྱི་རྩོམ་བཏུས་དཔེ་སྐྲུན་བྱེད་རྒྱུའི་འཆར་གཞི་བཟོས་ཏེ་་་་
ལས་ཀ་འདིའི་མགོ་མཇུག་བར་གསུམ་འགན་དུ་འཁུར་རྒྱུ་ཁས་བླངས་པ་ཡིན།
འོན་ཀྱང་དེ་ནི་ལས་སླ་མོ་ཞིག་གམ་དཀྱུས་མ་ཞིག་མ་ཡིན་ཏེ། སྤྱིར་བཏང་བོད་
ཆོལ་ཁ་གསུམ་ན་བུད་མེད་སྨྱུག་ཐོགས་པ་མང་པོ་འདུག་ནའང་རང་རིགས་ཀྱི་་་
སྐད་ཡིག་སྤྱད་དེ་ཕ་སྐད་རྣལ་མའི་ལམ་ནས་བརྩམས་ཆོས་སྤེལ་མཁན་ཉུང་ལ་་་
ཕུལ་དུ་བྱུང་བའི་བརྩམས་ཆོས་དེ་བས་ཀྱང་དཀོན། དེའི་སྟབས་ཀྱིས་ཐོག་མར་
བོད་ཁམས་ཡོངས་ཀྱི་ས་གནས་སོ་སོའི་རྩོམ་སྒྲིག་ཁང་དང་མི་སྒེར་སོགས་་་་་་་་་
བརྒྱུད་ནས་བུད་མེད་རྩོམ་པ་པོ་ཅི་ཡོད་ཀྱི་མཚན་དང་ལས་གནས་འཚོལ་སྡུད་་་
བྱས་ཏེ་རིམ་བཞིན་སྦྲག་ཐོག་གམ་ཁ་པར་བརྒྱུད་ནས་ཁོ་ཚོ་སྐོར་ཞིག་ལ་འབྲེལ་་
གཏུག་ཐུབ་པ་བྱུང་བ་མ་ཟད། ཁོང་རྣམ་པའི་བརྩམས་ཆོས་དག་ཀྱང་དེ་ལྟར་
ལག་སོན་བྱུང་བ་ཡིན།” 5 ཞེས་པ་ལྟར། ཁོང་མོས་དཀའ་ཚེགས་དང་འོ་བརྒྱལ་
ལུང་པ་གང་ལ་མ་འཛེམ་པར། སྙན་དེབ་<བཞོ་ལུང་»འདི་ཀློག་པ་པོ་རྣམས་
དང་ཞལ་མཇལ་གནང་ཐུབ་པར་མཛད་པར་སྙིང་ཐག་པ་ནས་བཀའ་དྲིན་ཆེ་་་་
ཞུས་པ་ཡིན། ཚེགས་སྡུག་དང་རྡུལ་ཆུ། སྒོར་མོ་སོགས་ཀྱི་འགྲོ་གྲོན་གང་མང་
ཞིག་བཏང་སྟེ་དེང་རབས་བོད་ཀྱི་བུད་མེད་རྩོམ་པ་པོའི་སྙན་དེབ་《བཞོ་་་་་་་
ལུང་»ཞེས་པ་འདི་ལྟ་བུ་ཞིག་བསྒྲིགས་པའི་དམིགས་ཡུལ་དང་རིན་ཐང་ཐད་་་་
ལ། གཙོ་སྒྲིག་པ་དཔལ་མོ་ལགས་ཀྱིས་འདི་ལྟར་བཤད་དེ། “ གཅིག་ནས་དེང་
རབས་བོད་ཀྱི་རྩོམ་རིག་གི་གར་སྟེགས་སུ་གཞུང་སྒེར་གཉིས་ཀྱི་ཆ་ནས་དཔེ་་་་་
སྐྲུན་བྱས་དང་བྱེད་མུས་ཡོད་པའི་སྙན་རྩོམ་གྱི་དཔེ་དེབ་ཆར་རྗེས་ཀྱི་ཤ་མོར་་་་་
འགྲན་ན་ཡང་། བོད་ཀྱི་སྤྱི་ཚོགས་ཁྱོན་ལ་གཞིགས་ན་བུད་མེད་ཤེས་ཡོན་ཅན་
གྱི་གྲངས་ཚད་ད་དུང་ཧ་ཅང་ཉུང་ལ་འཆད་རྩོམ་གྱི་ལས་ལ་སྤོབས་པ་རྒྱས་་་་་་
— 206 -



མཁན་དེ་བས་ཀྱང་དཀོན་པར་བརྟེན། ད་སྔ་ཆོལ་ཁ་གསུམ་གྱི་བུད་མེད་རྩོམ་པ་
པོས་བརྩམས་གནང་ཡོད་པའི་སྙན་དེབ་ཅུང་འཐུས་ཚང་བ་གཅིག་ཀྱང་རྩོམ་་་་
སྒྲིག་བྱས་མེད་པའི་སྟོང་ཆ་སྐོང་ཐུབ་པ་བྱུང་ན་སྙམ་པ་དང༌། གཉིས་སུ་བུད་
མེད་ཚོའི་བསམ་བློ་སྲོལ་རྒྱུན་གྱི་ལྟ་བ་ངན་པའི་འཆིང་བ་ལས་འགྲོལ་ཞིང་་་་་་་་
སྤོབས་པ་ཆེར་བསྐྱེད་སྒོས་ཕྲག་ཏུ་བབས་པའི་འགན་འཁྲི་དང་ལེན་བྱས་ཏེ་་་་་་
དུས་རབས་ཀྱི་འགྲན་རྩོད་ནང་ཞུགས་ཕོད་པ། རྗེས་ཕྱོགས་ཡང་བུད་མེད་རྩོམ་
པ་པོས་སྤྱི་ཚོགས་སུ་ནུས་ཤུགས་འདོན་པར་འབོད་སྐུལ་གཏོང་བ། གསུམ་དུ་
གསར་རྩོམ་གྱི་ལས་ལ་ཞུགས་བཞིན་པའི་སློབ་མ་བུ་མོ་རྣམས་མུ་མཐུད་དུ་རང་་
ལ་ཡིད་ཆེས་ཀྱིས་རྩོམ་འབྲི་བྱེད་པར་སྐུལ་ལྕག་གཏོང་ཞིང་གསོ་སྐྱོང་བྱེད་པ་་་་་
བཅས་དམིགས་འདུན་ལ་བཟུང་སྟེ་གྲོགས་མོ་དང་ངེད་གཉིས་ལ་གཞན་གྱིས་མ་
བསྐུལ་རང་གིས་དང་བླངས་སྒོས་རང་རེའི་སྐྱེས་མ་བློ་མཐུན་རྣམ་པར་ཡར་་་་་་་
སྐུལ་དང་སྣེ་འཁྲིད་ཀྱི་ཚུལ་གྱིས་ལས་འཆར་འདི་བཟོས་པ་ཡིན།”$ ཞེས་་་་་་་་
གསལ་ཁ་བཏོད་ཡོད། ལོ་རེན་གྱིས་ཀྱང་«བཞོ་ལུང་»གི་སྔོན་འགྲོའི་སྐབས་སུ།
“ ད་བར་དུ་སྐད་ཡིག་གང་ཞིག་ནང་ལ་ཡང་བོད་མོའི་སྙན་རྩོམ་ཕྱོགས་་་་་་་་་
བསྒྲིགས་བྱས་མེད་སྟབས། «བཞོ་ལུང་》དཔེ་སྐྲུན་བྱེད་པ་ནི་ལོ་རྒྱུས་ཀྱི་དོན་
སྙིང་དང་ལྡན་པ་ཞིག་ཡིན། དེབ་འདིའི་ནང་ལ་ཚུད་པའི་བོད་མོ་འགའ་རེ་ནས་
རང་རང་གི་སྙན་རྩོམ་ཕྱོགས་བསྒྲིགས་རེ་བཏོན་ཡོད། ཡིན་ནའང་། ད་ཐེངས་ཀྱི་
དེབ་འདི་ནི་ཀྲུང་གོའི་བོད་རིགས་ཀྱི་ཡུལ་གྲུ་མང་པོ་དང་ཐ་ན་ཕྱི་རྒྱལ་ན་ཡོད་་་
པའི་བོད་མོ་གང་མང་ཞིག་གི་སྙན་རྩོམ་ཕྱོགས་བསྒྲིགས་བྱས་ཡོད་པ་ཞིག་རེད།
ཁོང་ཚོའི་མི་ཚེའི་ཉམས་མྱོང་འདྲ་མིན་སྣ་ཚོགས་ཡིན་ན་ཡང་། ཁོང་ཚོས་ཐུན་
མོང་གི་སྐད་ཡིག་ཅིག་སྤྱོད་ཀྱིན་ཡོད་སྟབས། ཁོང་ཚོས་རིག་གནས་ཀྱི་ཞིང་
ཁམས་( དེབ་) འདིའི་ནང་དུ་ཕན་ཚུན་ཤེས་རྟོགས་བྱེད་ཐུབ།”ཅེས་སྙན་་་་
དེབ་《བཞོ་ལུང་»བསྒྲིགས་པའི་དངོས་ཡོད་དོན་སྙིང་དང་རིན་ཐང་ལ་གདེང་་
འཇོག་མཐོན་པོ་གནང་པ་དོན་ལ་གནས་སོ། ། །
- 207 -



དུས་རབས་ཉི་ཤུ་པའི་མཇུག་ཏུ། བོད་རིགས་བུད་མེད་རྣམས་ཀྱིས་དུས་
རབས་ཀྱི་གོམ་འགྲོས་དང་བསྟུན་ཏེ་རིག་གནས་ཤེས་བྱ་ལ་བརྩོན་བཞིན་རང་་་་
ཉིད་ཀྱི་མ་འོངས་པ་དང་ཕུགས་བསམ་གྱི་ཆེད་དུ་འབད་བརྩོན་བྱེད་བཞིན་་་་་
ཡོད་མོད། འོན་ཀྱང་སྐྱེ་བོ་ཁག་ཅིག་གིས་བུད་མེད་ནི་རང་ལ་གཡོག་བྱེད་མཁན་
དང་བུ་བུ་མོ་སྐྱོང་བྱེད་ཀྱི་ཡོ་བྱད་ཁོ་ན་ཞིག་ཏུ་བརྩིས་པ་ལས་བུད་མེད་ཀྱི་་་་་་
མདུན་ལམ་དང་མ་འོངས་པ་སོགས་ལ་སེམས་ཁུར་སྤུ་ཙམ་ཡང་མི་བྱེད་པའི་་་་་
གནས་ཚུལ་ནི་ད་ཡོད་ཀྱི་སྤྱི་ཚོགས་སུ་མང་པོ་འབྱུང་བཞིན་ཡོད། དེང་རབས་
བོད་ཀྱི་བུད་མེད་རྩོམ་པ་པོའི་སྙན་རྩོམ་གཅེས་བཏུས་«བཞོ་ལུང་》ཅེས་པའི་་་་
སྙན་དེབ་ནང་གོང་གི་གནས་ཚུལ་དེ་རིགས་ལ་སུན་འབྱིན་དང་དེང་གི་སྤྱི་་་་་་
ཚོགས་སུ་གནས་པའི་ཕོ་མོའི་གོ་ས་མི་མཉམ་པའི་བསམ་བློ་རྙིང་པར་དགག་་་་་
རྒྱག་དང་ཁ་རྡུང་དྲག་པོ་བཏང་། བརྗོད་བྱའི་ནང་དོན་འདིས་སྤྱི་ཚོགས་འཚོ་བ་
དང་ཁྱིམ་ཚང་འཚོ་བའི་ཁྲོད་ནས་བུད་མེད་ཀྱི་གོ་གནས་སྔར་བཞིན་དམའ་བ།
ལྷག་པར་བུད་མེད་རྣམས་ཀྱི་ལས་འགན་དང་འཚོ་བའི་འགལ་ཟླའི་བར་ནས་་་
དཀའ་སྡུག་མྱོང་བཞིན་པ་དང་བུད་མེད་རྣམས་ཀྱིས་རང་ལ་དབང་འོས་པའི་་་
གོ་ས་བརྩོན་ལེན་བྱེད་དགོས་པའི་བསམ་བློ་གསར་པ་དེ་མཚོན་འདུག བསམ་
བློ་གསར་པ་དེ་ནི་དུས་རབས་འདིའི་བུད་མེད་རྣམས་ཀྱི་སེམས་གཏིང་གི་རེ་་་་་
སྨོན་ཡིན། བསམ་བློའི་འདུ་ཤེས་རྙིང་པ་སྔར་བཞིན་གནས་པའི་དུས་རབས་
འདིའི་ནང་། དེ་ལྟ་བུའི་བརྗོད་བྱའི་ནང་དོན་ལ་རྒྱ་ཆེ་གཏིང་ཟབ་ཀྱི་སྤྱི་ཚོགས་
དོན་སྙིང་ལྡན་པ་རེད་ལ། ཡང་མི་རིགས་ཀྱི་ལས་དོན་དང་མ་འོངས་པར་རྒྱང་
ལྟ་བྱེད་པ་ནི་སྐྱེས་པ་ཕོ་ཡི་འགན་འཁུར་འབའ་ཞིག་ཏུ་མི་སེམས་པར། «བཞོ་
ལུང་»ནང་བུད་མེད་རྩོམ་པ་པོ་འགའ་ཞིག་གིས་སྙན་ངག་གི་ཐབས་ལམ་་་་་་་་
བརྒྱུད་ནས་མི་རིགས་འདིའི་ལོ་རྒྱུས་ལ་ཕྱིར་ལྟ་དང་། ད་ལྟའི་གནས་བབ་དང་
མ་འོངས་པའི་འགན་དབང་ལ་མནོ་བསམ་བཏང་བ་བརྗོད་བྱར་བཟུང་བ་་
དང་། ཡང་འགའ་ཞིག་གིས་རྩོམ་མཁན་རང་ཉིད་ཀྱི་འཚོ་བའི་ཁྲོད་བྱུང་བའི་
- 208 -



ཆེས་ཕྲ་ཞིང་ཞིབ་པའི་སེམས་འགྱུ་དང་བརྩེ་དུང་གི་ཐོབ་ཤོར། གྱེས་པའི་སྡུག་
བསྔལ་དང་འཛོམས་པའི་རེ་སྒུག་སོགས་ལྷུག་པོར་བརྗོད་ཡོད་པས་མི་སེམས་་་་་
གཡོ་བའི་སྒྱུ་རྩལ་གྱི་ནུས་ཤུགས་ལྡན་པ་རེད།
གཉིས་པ། སྙན་ངག་གི་ནམ་མཁའ་ཡངས་པར་ཕྱེས་
ཤིང་སྐར་ཚོགས་ཀྱི་འོད་སྣང་དྲག་ཏུ་འཚེར།
བུད་མེད་སྙན་ངག་པ་དཔལ་ལྷ་སོགས་ཀྱི་སྙན་རྩོམ་ངོ་སྤྲོད་བྱེད་པ།
༡. དཔལ་ལྷ་དང་ཁོ་མོའི་སྙན་ངག
དཔལ་ལྷ་( ༡༩༦༡ )ནི་བོད་ལྗོངས་སུ་སྐྱེས་ཤིང་། ༡༩༨༧ལོ་ནས་
འགོ་བརྩམས་ཏེ་སྔ་རྗེས་སུ་རྩོམ་རིག་ཡིག་སྒྱུར་དང་དཔྱད་རྩོམ། དངོས་འབྲིའི་
རྩོམ་རིག སྙན་ངག་སོགས་བྲིས།
དྲང་བདེན་གྱི་སྲོག་དབང་ཐོབ་འགོ་བརྩམས་པའི་ཀྲུང་གོའི་ས་གཞི་ཆེན་་་
པོར་རེ་བའི་ལྗང་མདོག་ཅིག་རྒྱང་རིང་ནས་ཤར་འོངས་པ་དང༌། འདས་ཟིན་
པའི་དུས་སུ་“འུར་འུར་གཡུག་པའི་འཁྱག་གྲང་དང་བུ་ཡུག་” དེ་བརྗེད་ངེས་་་་
ཀྱི་ལྷགས་རླུང་ལ་བསྐུར་ཏེ་ནམ་ཡང་ཕྱིར་མི་ལྡོག་པའི་ལམ་དུ་དེད་དོ། །མི་
རྣམས་ཀྱི་སེམས་པ་ལྷོད་ཤིག་ཤིག་ངང་དྲོད་སྐྱིད་དང་བདེ་སྣང་ཞིག་ལ་རོལ་་་་་
འདོད་པའི་རེ་བ་ཤུགས་དྲག་ཏུ་འཆང་བའི་ལོ་རབས་བརྒྱད་ཅུ་པའི་དུས་་་་་་་་
འགོར། དཔལ་ལྷ་ནི་ཀྲུང་དབྱང་མི་རིགས་སློབ་ཆེན་ནས་མཐར་ཕྱིན་ཅིང་མི་
ཚེའི་རེ་བ་དང་ཕུགས་བསམ་རུམ་གང་ཁྱེར་ནས་ཕ་ཡུལ་ལ་སླེབས། རྒྱ་མཚོའི་
འགྲམ་ནས་གངས་རིའི་འདབས་སུ་ལེ་དབར་སྟོང་གིས་ཆོད་མོད། འོན་ཀྱང་
དགའ་འོས་པ་ཞིག་ལ། མཚོ་བོད་མཐོ་སྒང་དུ་གནས་པའི་བོད་ལ་མཚོན་ནའང་
འགྱུར་ལྡོག་རབས་དང་རིམ་པར་བྱུང་དང་འབྱུང་བཞིན་ཡོད་པ་དང༌། དུས་
སྐབས་དེ་ནི་ལོ་རྒྱུས་སྟེང་རྩོམ་རིག་གསར་རྩོམ་ལ་འཇུག་པ་ཆེས་མང་བའི་དུས་་་
ཤིག་དང༌། ལྷག་པར་དུ་སྙན་ངག་ལ་འཇུག་མཁན་དེ་བས་ཀྱང་མང་བའི་“ སྙན་
- 209 -



ངག་པའི་ལོ་རབས་” ཤིག་ཡིན་ཞེས་བཤད་ཆོག་པ་ཡིན། ལང་ཚོའི་གསོན་
ཤུགས་དར་ལ་བབས་ཤིང་འཇིག་རྟེན་གྱི་བྱ་དངོས་ཅི་རིགས་ལ་བླ་ལྷག་གི་སྤྲོ་་་་་
བས་བརྟས་ལ། ཡུན་རིང་དུ་བག་ལ་ཉལ་བའི་བརྩེ་དུང་གི་ཚོར་བ་སྐྲ་རྩེ་ན་
འཁྱུག་ཅིང་། མ་འོང་བའི་འཚོ་བར་རེ་སྨོན་གྱི་འདུན་པ་ཤུགས་དྲག་པའི་དཔལ་
ལྷའང་རང་གི་དུང་སེམས་ཀྱི་ངར་ཤུགས་ལ་བརྟེན་ནས་ཤ་འོད་བརྡོལ་བ་ལྟར་
ཆིལ་ཆིལ་དུ་འབབ་པའི་སྙན་ངག་པའི་དཔུང་ཁག་ནང་ཞུགས་པ་རེད་ལ།
གཞོན་ནུ་མའི་འཕྲུལ་སྣང་ལ་ཕྱོགས་པའི་བློ་དང་གློ་བུར་དུ་བྱུང་བའི་བརྩེ་དུང་་
གི་སེམས་འགྱུ་«ཐོག་མའི་བརྩེ་དུང་》ལ་དྲངས།
“ གངས་དཀར་གྱི་འདབ་མའི་ངོས་ཤིག་ན།
སེམས་པ་དང་སེམས་པ་གཉིས་བཞུར།།
སྙིང་ཁའི་གསོན་ཤུགས་ལ་མེ་ལྕེ་ཚོར་ཞིང་།
ཡམ་ཡོམ་གྱི་རྫི་མས་སྙིང་ཁོང་གི་གསང་བྱ་གྲོལ་དུས།
བརྩེ་དུང་གི་ཟུངས་ཁྲག་གཙང་པོར་རྒྱུ་ཞིང་།
རི་རབ་ཀྱི་ལྷུན་པོ་དཔང་དུ་གྲུབ།”8
ཞེས་པ་དང༌། ལང་ཚོས་གཅུན་པའི་གཞོན་ནུ་མ་ཞིག་གི་ཐོག་མའི་དུང་
བརྗོད་ཀྱི་སེམས་གཤིས་ཏེ། ཐོག་མ་ནི་ནམ་ཡང་ལྷད་མེད་པས་ཁ་བའི་འདབ་མ་
བཞིན་ཕྱི་གསལ་ནང་གསལ་དུ་ཆས་ལ། དུས་ནམ་ཞིག་ནས་སྐོམ་པས་ཆུ་འདོད་
ལྟར་རེ་ཞིང་ཝ་མོས་གྲ་ཁར་འཛེམ་པ་ལྟར་གནས་དེ་ཡུན་རིང་དུ་གཞོན་ནུ་མའི་
སེམས་གཏིང་ལ་སྦེད་ཅིང་ད་ནི་ཐོག་མར་བརྗོད་པ་སྟེ་“ སྙིང་ཁོང་གི་གསང་བྱ་་
གྲོལ་” བ་ཡིན་སྟབས། འདོད་འདུན་ཐད་ཀར་མངོན་མཚོན་བྱ་བའི་སྤོབས་པ་
རི་རབ་བཞིན་བརྟན་བརླིང་དུ་ཆགས་ནའང་འཛེམ་དོགས་དང་མངོན་ཆུང་གི་་
སྦུབས་རྒྱ་ཡོངས་སུ་མ་གྲོལ་བའི་གཞོན་ནུ་མའི་སེམས་ཁམས་ཀྱི་མཁའ་ངོས་་་་་་
རང་དབང་མེད་པར་འཇིག་རྟེན་སྤྱི་ལུགས་སུ་ཆགས་པའི་ངོ་ཚ་དང་དོགས་་་་་
སྣང་གི་ཆུ་འཛིན་སྲབ་མོ་ཞིག་གིས་གཡོགས་པས། སེམས་ཆུང་དང་གཤིས་
ཁ 210 -



འཇམ་ལ་གཞོལ་བའི་རྣམ་འགྱུར་གཉོམ་པོ་ཞིག་གིས་ཐོག་མ་དེའི་དྭངས་གཙང་
དང་ཡིད་འོང་གི་ངང་ཚུལ་སྙན་རྩོམ་ནང་མཛེས་སྡུག་ལྡན་པར་མངོན་མཚོན་་་
བྱས་ཡོད།
“ བརྩེ་དུང་གི་ཟུངས་ཁྲག་གཙང་པོར་རྒྱུ་ཞིང་།༼རི་རབ་ཀྱི་ལྷུན་པོ་དཔང་
དུ་གྲུབ།” སྙན་ངག་པས་རི་སྒུལ་མཚོ་སྐྱོམ་ལྟ་བུའི་ཁ་གཡང་དང་དམ་བཅའི་ཁུ་་
ཚུར་བསྒྲེང་མེད་ལ། ཡིན་མདོག་དང་ཟོལ་བཅོས་ཀྱི་པུས་མོ་སླ་ང་ཐང་ལའང་མ་
བཙུགས་པར་རང་བཞིན་ཉིད་དུ་གནས་པའི་གཤིས་ཀས་བརྩེ་དུང་ལ་བློ་སེམས་
ཤིན་ཏུ་དཀར་བ་གསོན་ཉམས་ལྡན་པའི་ཡིད་བརྙན་ལ་བརྟེན་ནས་བརྒྱུད་་་་་་
བསྒྲགས་བྱས་ཡོད། ཕྱི་རྒྱལ་གྱི་སྙན་ངག་པ་ཞིག་གིས་ཚེ་སྲོག་ནི་ཐོབ་དཀའ་ཡང་
བརྩེ་དུང་གི་རིན་ཐང་དེ་ལས་འཕགས་ཞེས་པ་ནང་བཞིན། གཞོན་ནུ་མའི་ལུས་
སེམས་ཀྱི་རྩ་ལམ་དུ་རྒྱུ་བ་ནི་ཚེ་སྲོག་གི་རྒྱུན་ཉག་གཅིག་ཏུ་གྱུར་པའི་ཟུངས་་་་་
ཁྲག་ཚ་མོ་ཡིན་ལ། སེམས་ཁོང་གི་གཞོན་ནུ་དེ་ལ་ཕུལ་བའི་བརྩེ་དུང་དེ་ཟུངས་
ཁྲག་གཙང་པོར་འདྲེས་པ་བཞིན་དུས་ནམ་ཡང་རྒྱུ་བ་མི་འགག་པ་དང་མི་ཆད་་
པ། མི་སྐམ་པའི་དཔང་དུ་དུས་གཏན་དུ་འགྱུར་བ་མེད་པའི་རི་རབ་ལྷུན་པོ་
བཞག་པ་ནི། ཇི་འདྲའི་དྲི་བྲལ་ཞིང་ཡིད་དུ་འོང་བ། བློས་ཐུབ་ཅིང་ཡིད་བརྟེན་
དུ་རུང་བའི་སྣང་ངོར་མཛེས་ཤིང་ཡིད་སྨོན་འཆོར་བའི་བརྩེ་དུང་འགྱུར་མེད་་་་
གསེར་ལྟ་བུ་ཞིག་རེད་ཨང་། །
“ དབེན་འཇགས་ཀྱི་མཚན་མོ་དེར།
སྔོ་ལྗང་གི་ཚེ་སྲོག་ཕྲ་མོ།
ས་འོག་གི་འབུ་སྲིན་དང་འགྲོགས་ནས།
སྦྲང་ཆར་གྱི་སྙིང་གཏམ་ལ་ཉན།
ཞོགས་པ། ཉི་འོད་ཀྱི།
འཛུམ་ཟེར་འཕྲོ་དུས།
ས་གཞི་དེའང་ཁ་དོག་གཞན་ཞིག" ( གོང་མཚུངས་)
- 211 -



ལྷིང་འཇགས་དང་ཞི་འཇམ་གྱི་ཡུལ་ཡིན་ལ། རེ་སྨོན་དང་སེམས་འདུན་
ཐམས་ཅད་ཇི་བཞིན་དུ་གྲུབ་རྗེས་ཀྱི་སེམས་ཁམས་ཤིག་ཀྱང་ཡིན། རྩོམ་པ་པོས་
བརྩེ་དུང་གི་ཐན་པ་བྱུང་ཞིང་དངངས་འཚབ་ཀྱི་རྣམ་ཐར་སྐྱོང་བའི་ཉམས་་་་་་
འགྱུར་དང་རིང་དུ་བཀྱེད་པའི་ན་གཞོན་ཕོ་མོ་གཉིས་ཀྱི་བསམ་ཚུལ་དེ་འབྲི་བ་་
ལ། འདུ་འཛི་དང་འཁྲུགས་ཟིང་མེད་པའི་དབེན་འཇགས་ཀྱི་མཚན་མོ་ཞིག་གི་
ཁོར་ཡུག་སློང་སྐྲུན་བྱས་ཐོག མི་ཚེ་ལ་རེ་བས་ཁེངས་ཤིང་ཚེ་སྲོག་ལ་རིན་ཐང་
ལྡན་ལ་གསོན་ཤུགས་རྒྱས་པ་ནི་ཡིད་རྟོན་ཐུབ་པའི་བརྩེ་དུང་འདི་ཉིད་ཀྱི་དྲིན་་་
དང་། ཕན་ཚུན་མགོ་སྐོར་དང་རྫུན་གཏམ་གྱི་ཅ་ཅོ་མི་སྒྲོག་པར་སེམས་གཏིང་
ནས་འཕྲོས་པའི་དབྱངས་སྙན་ལ་རོལ་བས་ཡིད་སེམས་དག་བཟི་ཞིང་ཚིམས་་་་
འདུག རྨི་ལམ་དུའང་སྙེག་ཅིང་འཚོལ་བའི་བརྩེ་དུང་གི་ཕོ་ཉ་ཕན་ཚུན་གྱི་སྙིང་
ཁོང་དུ་སླེབས་པ་ན། འཇིག་རྟེན་འདིས་གནམ་ངོ་ཡར་ལ་བསྟད་ཅིང་ས་གཞི་
དཀྱེལ་དུ་བརྐྱངས་པ་ལྟ་བུའི་བག་ཡངས་པའི་སྣང་བ་ཞིག་སྦྱིན་སྟབས། མིག་
ལམ་དུ་མངོན་པ་ནི་ངོ་མཚར་ཞིང་ལྟ་ན་སྡུག་ཅིང་ད་ལྟའི་བར་མཐོང་མ་མྱོང་་་
ཡང་། ཡུན་རིང་དུ་རེ་སྨོན་བྱས་པའི་འཇིག་རྟེན་གཞན་ཞིག་གི་ཞིང་ཁམས་ཡིན།
གོང་གི་སྙན་རྩོམ་ལས་བསུང་ཞིམ་དྲི་ངད་ཀྱི་ཉམས་སྣང་ཞིག་འབྱུང་ལ།
བརྩེ་དུང་གི་ཆུ་མིག་ཐོག་མར་བརྡོལ་བའི་ན་གཞོན་ཕོ་མོ་ཟུང་གི་བསམ་ཚུལ་་་་
དང་དྲན་སྣང་སོགས་སྙན་ངག་གི་ལམ་ནས་གསོན་ཉམས་ལྡན་པར་བཀོད་པ་་་་
དང༌། མངོན་ཆུང་གི་མཛེས་ཉམས་ཤིག་ཚིག་དང་ཡིག་འབྲུའི་བར་ན་ཟོལ་
བཅོས་དང་བྲལ་བར་མངོན་པས། བརྩེ་འདང་གིས་ཕྱུག་པའི་ཀློག་པ་པོ་ཞིག་
ཡིན་ན་གནས་དེ་རུ་མཛེས་པའི་རོ་ཞིམ་ལ་ཅི་དགར་རོལ་ཆོག་པ་ཡིན།
༢. དཔལ་མོ་དང་ཁོ་མོའི་སྙན་ངག་
དཔལ་མོ་( མིང་གཞན་བདེ་སྦྱིན་མའམ་སྲིན་མོ་སོགས་ཡོད། ༡༩༦༨
212 -



— )ནི་མདོ་སྨད་རྐང་ཚ་རུ་སྐྱེས། ༡༩༨༩ ལོ་ནས་བཟུང་རྩོམ་རིག་གསར་
རྩོམ་གྱི་ལས་ལ་ཞུགས་པ་དང་སྔ་གཞུག་ཏུ་བོད་ཀྱི་རྩོམ་རིག་དུས་དེབ་དང་རིག་
གཞུང་དུས་དེབ་སོགས་སུ་དཔྱད་རྩོམ་དང་སྙན་ངག ལྷུག་རྩོམ་བཅས་བརྩམས་
ཆོས་མང་པོ་ཞིག་བཀོད་དང་འགོད་མུས་སུ་མཆིས། །
མི་རིགས་ཤིག་ལ་དུངས་ཞེན་ག་འདྲ་ཡོད་པ་ནི་གཙོ་བོ་མི་རིགས་དེའི་་་་་
རིག་གནས་དང་ལོ་རྒྱུས་ཀྱི་འདས་མ་འོངས་ད་ལྟ་སོགས་ལ་ངོས་འཛིན་བྱས་པ་
ལས་ཐོན་པའི་རང་རྟོགས་རང་བཞིན་ཤུགས་ཆེ་བའི་འགན་འཁུར་གྱི་འདུ་ཤེས་
ཤུགས་དྲག་ཡོད་མེད་ལས་འཇལ་དགོས། མི་རིགས་ཀྱི་མགྲིན་ཚབ་པ་རུ་
བསྔགས་པའི་སྙན་ངག་པ་ཞིག་ལ་མཚོན་ན། དེ་ལྟ་བུའི་དུངས་ཞེན་མེད་ན་མི་
རིགས་དེའི་ལོ་རྒྱུས་འཕེལ་རྒྱས་ཀྱི་མདུན་ལྗོངས་དང་འབྱུང་འགྱུར་སོགས་ལ་་་་
སེམས་ཁུར་གནད་དུ་ཁེལ་བ་ཞིག་བྱེད་ཐབས་བྲལ། ལོ་རབས་བརྒྱད་ཅུ་པ་ནས་
བཟུང་རྟོགས་སད་ཐོབ་པའི་རྩོམ་པ་པོ་སྐོར་ཞིག་གིས་བོད་སྤྱི་ཚོགས་ཀྱི་འཕེལ་་་
འགྱུར་དང་མདུན་བསྐྱོད་ཀྱི་གོམ་སྟབས་རེ་རེ། ལྷག་པར་སྤྱི་ཚོགས་འདིའི་ནང་
འཚོ་ཞིང་གནས་པའི་བོད་མི་རིགས་ཀྱི་བདེ་སྐྱིད་དང་འབྱོར་ཕྱུག བག་ཕེབས་
དང་ཞི་བདེ་བཅས་ལ་བློ་སེམས་རྩེ་གཅིག་གིས་ཐུགས་མཉམ་འཇོག་བཞིན་ཡོད་
ལ། དེང་རབས་བོད་ཀྱི་བུད་མེད་ན་གཞོན་རྩོམ་པ་པོ་དཔལ་མོ་ནི་སྐོར་ཁག་
དེའི་ནང་གི་གཅིག་ཡིན། ཁོ་མོས་བོད་མི་རིགས་ལ་བཅངས་པའི་བརྩེ་དུང་དང་།
བོད་མི་རིགས་ལ་འཁུར་བའི་འགན་འཁྲི། བོད་མི་རིགས་ཀྱི་ཕྱིར་འཕྱུར་བའི་
ཟུངས་ཁྲག་བཅས་«ང་། རང་ཉིད་ཀྱི་དར་ཆ་ཡིན་»ཞེས་པ་ལས་མཐོ་རུ་
བསྒྲེངས་ཤིང་ཕུགས་འདུན་གྱི་རླུང་ཤུགས་ཆེན་པོས་ལྷབ་ལྷབ་དུ་སྐྱོད་ཀྱིན་ཡོད། །
“ ཟླ་འོད་མེད་པའི་མཚན་མོ་རེ་རེར།
ང་ཚོ་ཐུན་མོང་གིས་གསོས་པའི་མེ་ཕུང་དམར་པོའི་ངོགས་སུ་འཛོམས་་་་་
དུས།
ལྗིད་ཏིག་ཏིག་གི་བརྗོད་བྱ་ནམ་ཡང་དྲག་ཏུ་འབར།།
— 213 -



མདང་དགོང་ཡང་ཟླ་འོད་མེད་པའི་མཚན་མོ་ཞིག་རེད།
ཕྱི་རོལ་ན་འཁྱག་གྲང་ཤིན་ཏུ་རྣོ།།
དགུན་ནམ་རིང་མོ་དེ་ལ་སུ་ཡང་གཉིད་མ་ཁུག
མདང་དགོང་། ཟླ་འོད་མེད་པའི་མཚན་མོ་དེར།
ང་དང་མེ་ཏོག་མང་པོ་སེམས་མཐུན་ངང་ལྷན་དུ་བཞུར།
གོམ་སྟབས་འཇམ་ཞིང་ཡང་མོའི་ངང་།
ཡུར་ཟིན་པའི་འཇིག་རྟེན་འདི་མ་དཀྲོག་པར། །
སྨིན་ལ་མ་རྙིད་པའི་གང་བུ་རེ་རེ་ལས།
ཞེ་མཐུན་པའི་གཏམ་གླེང་མང་པོ་ལྷུག་པོར་གྲོལ།”
མི་རིགས་ཀྱི་མདུན་ལམ་དང་མ་འོངས་པར་སེམས་ཁུར་དང་བསམ་་་་་་་་
གཞིག་བྱེད་པ་ནི་དེང་རབས་ཀྱི་ན་གཞོན་རྩོམ་པ་པོ་རྣམས་ཀྱི་བསམ་བློ་གསར་་
པའི་བགྲོད་སྟངས་ཤིག་ཡིན་པ་འདྲ། “ མི་རིགས་ལ་ལོ་རྒྱུས་ཡོད་པ་ནས་རང་
དབང་འདྲ་མཉམ་དང་ཐོབ་ཐང་འདྲ་མཉམ་ཐོབ་ཕྱིར་སྲོག་བསྡོས་ཀྱིས་འཐབ་
འཛིང་མཚམས་འཇོག་བྱས་མྱོང་མེད་ལ་བྱེད་ཀྱང་མི་སྲིད། འདི་ནི་མིའི་རིགས་
ཀྱི་ཆེས་རླབས་ཆེ་བའི་བརྩོན་ལེན་དང་འཚོལ་སྙེག་ཡིན་པ་ལྟ་ཅི་སྨོས།”6) ཞེས་་
པ་དང་། སྙན་རྩོམ་འདིས་“ ཟླ་འོད་མེད་པའི་མཚན་མོ་རེ་རེར…...”ཞེས་ལྷིང་
འཇགས་ཀྱི་ཁོར་ཡུག་ཅིག་ལས། རྩོམ་མཁན་གྱིས་སྟོང་ཞིང་འཇགས་ལ། གྲང་
འཁྱག་དང་སྨག་ནག་པའི་ཁོར་ཡུག་ཅིག་སློང་སྐྲུན་བྱས་ཐོག སྐབས་དེའི་མེ་
ཕུང་གི་མཐའ་འཁོར་དུ་འདུས་པའི་ཕོ་གསར་མོ་གསར་རྣམས་ཀྱི་སེམས་ཁམས་
དེ་མཚོན་པ་དང་། སློབ་གྲྭ་ཆེ་འབྲིང་གི་སློབ་མ་རྣམས་ནི་“ ལྗིད་ཏིག་ཏིག་གི་
བརྗོད་བྱ་” དེ་གླེང་བར་མོས་པའི་བསམ་པ་ནི་དྲག་ཏུ་འབར་བའི་མེ་དཔུང་་་་་
དང་བསྡོངས་ནས་མུ་མེད་སྟོང་འཇགས་ཀྱི་མཁའ་དབྱིངས་སུ་མཆེད་པ་ན།
རིགས་རྒྱུད་ཀྱི་བརྩེ་བ་གླུ་རུ་གྱེར་ཞིང་མ་འོངས་པར་འཆང་བའི་སེམས་འདུན་་་
གྱི་རྐང་སྟབས་སྐོར་བྲོའི་དབྱངས་སྙན་དང་བསྟུན་ཏེ་འགྲོས་མཉམ་པར་བསྒྱུར་་་
--
--
— 214 -



ཞིང་འཁྲབ་པ་ནི་ཇི་འདྲའི་སྟོབས་ཤུགས་ཀྱིས་ཁེངས་པ་ཞིག་རེད་ཨང་། འདི་ནི་
མི་རིགས་ཤིག་གི་མདུན་ལྗོངས་སྐྱ་རིས་སུ་འགོད་པའི་གཟབ་རྒྱས་འདུ་ཚོགས་་་་
ཤིག་ཡིན་ཀྱང་སྲིད། དེའི་དོན་སྙིང་ནི་གནམ་སའི་ཁྱོན་དུ་མི་ཤོང་ལ་བསྐལ་བ་
མ་སྟོང་བར་དུ་ཉམས་པ་མེད། གནས་དེ་རུ་འཛོམས་པའི་སློབ་མ་རྣམས་ལ་
མཚོན་ན་མི་རིགས་ཀྱི་འདུན་མ་དེ་དུས་ནམ་ཡང་སྙིང་ཁོང་གཏིང་ན་“ ལྗིད་་་་་
ཏིག་ཏིག་” གིས་མནན་འདུག་པའི་“ བརྗོད་བྱ་” འབའ་ཞིག་ཡིན་པ་དང་། དེ་
ལ་གཡོལ་ཐབས་བྲལ་ཞིང་གཟུར་ཐབས་མེད་པ་ནི་རང་ཉིད་རང་ལ་དུངས་་་་་
པའི་ལྷག་སེམས་ཀྱི་རུས་རྐང་ལ་ཆགས་པའི་ཉིང་བཅུད་ཀྱིས་སོ། །
ཡིན་ནའང་དོན་དམ་པའི་དོ་དགུང་གི་མཚན་མོ་འདིར། “ ཕྱི་རོལ་གྱི་
འཁྱག་གྲང་ཤིན་ཏུ་རྣོ་” བ་ནི་མི་འདོད་པའི་སྣང་ཚུལ་ཐོག་ཏུ་བབས་འདྲ་དང་་
སུན་སྣང་གིས་འཁྱེར་བའི་མཐའ་སྣེ་དེ་དགུན་ནམ་བཞིན་ཤིན་ཏུ་རིང་སྣང་་་་་་
ཤར། དངོས་ཡོད་ནི་དེ་ལྟར་རང་སེམས་ཀྱི་འདུན་མ་དང་རྒྱབ་ཀྱིས་ཕྱོགས་པ་
ཞིག་ཡིན་མོད། ཡང་“ ཟླ་འོད་མེད་པའི་མཚན་མོ་” ཞིག་ལ། གང་ལྟར་ཀྱང་མོས་
འདུན་གྱི་འཕལ་ཁ་འགྲིག་པ་སྐོར་ཞིག་གིས་མི་རིགས་དང་འཚོ་བའི་མདུན་་་་་་
ལྗོངས་ལ་རྒྱང་ལྟ་བྱས་པ་ནི། བརྩེ་དུང་གི་མཚོ་མོ་དྲག་ཏུ་འཕྱུར་བ་ཞིག་མ་ཡིན་
ཡང་། འཇམ་ཞིང་དབེན་པའི་ཟླ་འོད་འོག་གི་མཚེའུར་སྙིང་གཏམ་གྱི་ཆུ་ཕྲན་སྒྲ་
སྒྲོག་དང་བྲལ་བར་འབབ་པ་ལྟར་བྱས། དེ་ནི་སེམས་དང་སེམས་ཀྱི་བརྗེ་རེས་
གཉོམ་པོ་ཞིག་ཡིན་ནའང་ཐང༌། སྐབས་དེར་རྩོམ་པ་པོས་རང་རྟོགས་དང་
རྟོགས་སད་ལ་བརྟེན་ནས་ཐ་ཚིག་ཅིག་རྙེད་པ་ནི། “བུ་མོ། ལྷུང་ལྷུང་དུ་བཞུར་
དང་། རྒྱང་རིང་དེ་རྒྱང་མི་རིང་ཟེར་” བ་དེ་ཡིན་ཞིང་། དུས་ནམ་ཞིག་ལ་དེ་ནི་
ཁོ་མོའི་འཚོ་བའི་སྲོག་སྙིང་དུའང་གྱུར་ཚར་བ་མ་ཟད། ཡོད་ཚད་ཀྱི་ཡོད་ཚད་
དེ་ལ་བསྟིམ་རྒྱུའི་སྤོབས་པ་སྙིང་ལ་བཀོད་པ་ཀློག་མཁན་ཚོས་ཞིབ་ཏུ་མྱངས་ན་་་
ཚོར་ཐུབ་བོ། །
རྩོམ་མཁན་དཔལ་མོས་སྙན་རྩོམ་འདིའི་ནང༌“ ཟླ་འོད་མེད་པའི་མཚན་་་་་
- 215 -



མོ་” ཞེས་པའི་ཚིག་རྐང་གསུམ་རིམ་པར་སྙན་རྩོམ་གྱི་མགོ་མཇུག་བར་གསུམ་་་་
དུ་བཀོད་དེ་ཚིག་དོན་གཉིས་ཀ་སྐོར་བའི( gg $ )ཐབས་རྩལ་འབུར་དུ་ཐོན་་་་་
པར་བྱས་པས། བརྗོད་བྱ་དང་བརྗོད་སྙིང་གང་ཡིན་ཡང་མང་ཐལ་ཞིང་འཆོལ་
བའི་སྣང་བ་མི་སྟེར་ལ། དེ་ལས་ལྡོག་སྟེ་ནང་དོན་གཅིག་བསྡུས་དང་གནད་དུ་
འགྲིལ་བ། བསམ་གཞིག་ཚགས་དམ་པ་བཅས་ཀྱི་ཁྱད་ཆོས་རྩོལ་མེད་དུ་ཐོན་
འདུག་གོ །
༣. པདྨ་འཚོ་དང་ཁོ་མོའི་སྙན་ངག
པདྨ་འཚོ། པིར་མིང་འཆི་མེད་(༡༩༦༩) ནི་མདོ་སྨད་རེབ་གོང་ཡུལ་
གྱི་ས་དཀྱིལ་སྡེ་བར་སྐྱེས། དུས་རབས་སྔོན་མའི་ལོ་རབས་དགུ་བཅུ་པའི་སྟོད་
ཙམ་ནས་སྙན་ངག་གསར་རྩོམ་གྱི་ལས་ལ་ཞུགས་ཤིང་། བོད་ཁུལ་གྱི་དུས་དེབ་
སྣ་ཚོགས་སྟེང་《ཁུ་བྱུག»། «ཟླ་བ»། «འབྲི་མོ་»སོགས་སྙན་རྩོམ་ལྔ་བཅུ་ལྷག་
སྤེལ་མྱོང་། །
བོད་ཀྱི་བུད་མེད་སྙན་ངག་པའི་ཁྲོད་དུ་པདྨ་འཚོ་ལྟ་བུ་བརྩེ་དུང་གི་འཚོ་་་
བར་ཆག་འཇིག་རབས་དང་རིམ་པར་བྱུང་མྱོང་བ་ཞིག་ཧ་ལམ་མེད་པས། རྩོམ་
མཁན་ཉིད་ཀྱིས་བུད་མེད་དག་གི་འཚོ་བའི་སྐྱིད་སྡུག་དང་བུད་མེད་ཀྱི་ཁེ་་་་་་་
དབང་། སྤྱི་ཚོགས་གོ་གནས་བཅས་ལ་རྩོམ་མཁན་གཞན་གྱིས་བསྐྲུན་དུ་མི་
བཟོད་པའི་མྱོང་ཚོར་མངའ་ཞིང་། ཁོ་མོའི་སྙན་ངག་ནང་ཐོག་མཐའ་བར་
གསུམ་དུ་བུད་མེད་ནི་མི་ཡུལ་གྱི་འཇིག་རྟེན་འཚོ་བའི་ནང་ཆེས་ཉམ་ངའི་་་་་་
གནས་སུ་ལུས་ཤིང་། ལུས་སེམས་གཉིས་ཀར་གནག་པའི་དཀའ་སྡུག་སྣ་ཚོགས་
ཀྱི་གདོང་མི་བསུ་རང་དབང་བྲལ་བ་དང་། གནམ་འོག་འདིར་འཁོར་བ་སར་
ཆགས་པ་ནས་བཟུང་བུད་མེད་ཀྱི་ལས་དབང་དེ་གཞན་དབང་དང་མིག་ཆུར་་་་
བསྡོངས་པའི་སྣང་ཚུལ་ལ་རྒོལ་སེམས་ཀྱི་འདུ་ཤེས་དྲག་པོ་འཆང་སྟེ།
“ ཁྱོད་ཀྱིས་གནག་སྣུམ་ལན་བུ་ཐུར་དུ་འཕྱངས་པར་ལས་
- 216 -



བདའ་བྱས་ཤིང་།
འཇིག་རྟེན་འདི་ཤིན་ཏུ་དོག་པའི་ཉམས་སྣང་གིས།
སྡུག་ཡུས་ཀྱིས་ཁེངས་པའི་ལས་དབང་གི་འཚོ་བ་རོལ།”
ཞེས་པ་དང་། “ མོས་གསར་རྩོམ་བྱས་པའི་སྙན་ངག་མང་པོར་མི་ཆོས་
དང་མི་མཐུན་པའི་སྲོལ་རྒྱུན་གྱི་ལྟ་བར་རྒོལ་བའི་འདུ་ཤེས་དྲག་པ་ལས་གཞན།
རང་བཀུར་རང་གཅེས་ཀྱི་འདུ་ཤེས་ཀྱང་རུས་རྐང་དུ་སིམ་འདུག འདུ་ཤེས་དེ་
ལྟ་བུའི་འོག་མིའི་སྡུག་བསྔལ་གྱི་གོ་རྟོགས་དང་དེར་བཟུང་བའི་རྣམ་འགྱུར། ཚེ་
སྲོག་ལ་འཆང་བའི་ལྟ་སྟངས་སོགས་ནི་དེང་གི་གངས་ཅན་སྐྱེས་མ་དག་གི་ཐུན་
མོང་གི་འདོད་བློ་ཞིག་ཏུ་འཁུམས་པས། མོས་སྙན་རྩོམ་གྱི་བརྗོད་བྱ་དེའང་
བལྟོས་བཅས་སུ་མང་པོ་ཞིག་གི་མགྲིན་ཚབ་ཏུ་བཞག་ནའང་འགལ་བ་མེད།”2
ཅེས་པས་ཁོ་མོའི་སྙན་རྩོམ་གྱི་ཕྱོགས་གཙོ་བོ་ཞིག་བསྟན་འདུག
སྤྱི་ཚོགས་འཚོ་བའི་མ་ལག་གལ་ཆེན་དུ་གྱུར་པའི་ཁྱིམ་ཚང་འཚོ་བ་དང་་་་
ལྷག་པར་གཉེན་སྒྲིག་གི་འཚོ་བའི་ནང་དོན་གྱི་སྙིང་པོར་གྱུར་འདུག་པའི་ཕོ་མོ་
ཟུང་གི་བརྩེ་དུང་ལ་ཉམ་ཆག་ཤོར་བའི་བུད་མེད་རྩོམ་པ་པོ་འདི་ཉིད་ཀྱིས་་་་་
“ འཁྱག་སིབ་སིབ་ཀྱི་སྙིང་ཁར་སྤུངས་པའི་” འདས་ཟིན་པའི་ལོ་ཟླ་སྟེ་མ་་་་་་་
གཞིར་འོད་སྣང་འཁྱུག་འོས་པའི་དུས་ཚོད་སྐར་ཆ་རེ་རེ་“ ལས་དབང་གི་གོ་་་་་
འཛོལ་གྱི་དབང་” གིས་“ མི་ཁ་ཡི་ལྷགས་རླུང་ཁྲོད་” དང་། “ སྐྱོ་གཞས་
དབྱངས་སུ་བཀུག་པའི་” མིག་ཆུ་དང་“ ལང་ཚོའི་དམར་མཆོད་” ཀྱི་ཟུངས་་་་་་
ཁྲག་གིས་བསྐྱལ་བར་ཡིད་ཤིན་ཏུ་ཕངས་ཤིང་སྐྱོ་བ་དང་སྡུག་སྣང་གི་མིག་ཆུ་་་་
ཤམ་ཤམ་དུ་འབབ་བཞིན།
“འཁྱག་སིབ་སིབ་ཀྱི་སྙིང་ཁར་སྤུངས་པའི་ཁ་བའི་འདབ་མ།
མིག་ཆུ་ལས་སྐྱུར་བའི་བསམ་དོན་རེ་རེ།
བྲག་ལ་རྡེབ་པའི་རླབས་རྒྱུན་གྱི་ཟེགས་མ་འཐོར་བའི་ཁྲོད་དུ། །
དྲན་བྱུང་ངམ། རྒྱང་རིང་གི་སྐར་མ་འོད་ཆེན།
- 217 -



ཡོད་ཚད་གཉིད་དུ་ཡུར་བའི་འཇིག་རྟེན་ཞིག་ནས།
ཁྱོད་ཀྱིས་སེམས་འགྱུ་དམར་པོ་སྙིམ་པས་བཏེགས་ཏེ།
རྐང་པ་སྤོས་པར་རྗེས་ཤིག་ཡོད་དགོས་པའི་གནས་ལུགས་ཀྱིས།
ལང་ཚོའི་དམར་མཆོད་དྲག་པོའི་སྐྱོ་གཞས་དབྱངས་སུ་བཀུག་ནའང་།
མི་ཁ་ཡི་ལྷགས་རླུང་ཁྲོད་དུ་འཚེར་དགོས་པའི་རེ་སྙེག་གི་མར་མེ་
གཉོམ་པོ། །
ལས་དབང་གི་གོ་འཛོལ་ཡིན་དུ་ཆུགས།”
ཞེས་སྡུག་ཡུས་དང་མི་འདོད་པ་ཡོད་ཚད་ལས་དབང་ལ་གཏོད་པ་ནི་་་་་་
དངོས་ཡོད་འཚོ་བའི་ཁྲོད་ཐབས་ཀྱིས་སྡུག་པའི་རྣམ་འགྱུར་ཞིག་ཡིན་ངེས།
འཇིག་རྟེན་ན་ཆེས་ཡིད་དུ་འོང་ཞིང་སྣང་ངོར་མཛེས་པ་བརྩེ་དུང་ཞེས་པའི་་་་་
ཡིག་འབྲུ་ཟུང་ལས་མ་མཆིས་ལ། སྙིང་ལ་རྩུབ་ཅིང་རང་བཞིན་མི་བརྟན་པ། ཁ་
ངོ་འཁྱག་ཅིང་ཁྲེལ་གྱིས་འདས་པའང་བརྩེ་དུང་ཁོ་ནར་འཛོམས་པས། འཇིག་
རྟེན་འཚོ་བའི་འཁྱག་བསིལ་དང་ཁོར་ཡུག་གི་མི་ཁ་རྒོད་པོས་རྩོམ་མཁན་གྱིས་་་
འཚོ་བར་བཅངས་པའི་རེ་སྨོན་ཡོད་ཚད་རེ་ཞིག་རྨེག་མེད་དུ་བཏང་བ་ལྟར་་་་་
བྱས་པ་ནི། །
“ཁྱེད་ཀྱི་མིག་མདུན་དུ་ལྷུང་བཞིན་པའི་ཁ་བའི་འདབ་མ་རེ་རེ།
སྙིང་སྡུག་ལགས།
ངའི་སྐྲ་ལོ་ཡིན་ཡ།”འཉི
ཞེས་ཁོ་མོའི་བདེ་སྐྱིད་དང་བརྩེ་དུང་གི་མགོ་བོ་འགལ་ཟླ་དང་གྱེས་བྲལ་་་
གྱི་ལྕགས་དབྱུག་གིས་བཅོམ་ནས་ཆག་ཉིལ་ལེར་བཏང་ནའང་།
“ དམར་པོ་ཁྲག་གིས་སྦྲུས་པའི་རེ་སྨོན་གྱི་རྣམ་ཤེས་ཕྲ་མོས།
རྨི་ལམ་གཞན་ཞིག་གི་རིན་ཐང་གཞལ་ཕྱིར།།
སྙིང་ལ་འཛེར་བའི་འཁྱག་རླུང་གྱི་སྒོ་གླེགས་དལ་བུར་བརྡུང་དུས།
- 218 -



.....”d)
ཞེས་མི་ཚེ་དང་འཚོ་བར་ཡིད་ཆེས་བརྟན་པོ་ཡོད་པ་དང་གོམས་སྲོལ་རྙིང་
པར་རྒོལ་སེམས་ཀྱི་འདུ་ཤེས་དྲག་པོ་འཆང་བའི་བུད་མེད་སྙན་ངག་པ་འདིས་་་
རང་ཉིད་ཀྱི་མི་ཚེའི་ལྷག་མ་དེར་སྤྲོ་སེམས་འཁྱུད་ཅིང་རེ་བས་ཁེངས་བཞིན།
“ སེམས་པ་འདིས་ནམ་རྒྱུན་འཇམ་ཅག་གེར་དྲན་སྣང་ཞིག་བསྲུངས་ནས།
ཁྱེད་ཀྱི་གོམ་སྒྲར་སྒུག་ཡོད…..”
ཅེས་པའི་ཚིག་ཤུགས་ལ་འཇིག་རྟེན་གསར་པ་ཞིག་ལ་རེ་ཞིང་སྙེག་པའི་་་་
སྤོབས་སེམས་ཀྱི་དཔུང་བ་གཏུམ་ཞིང་། རང་འདུན་མངོན་འགྱུར་ལ་རེ་ལྟོས་
ཀྱིས་ཁེངས་འདུག འདས་དུས་ཀྱི་འཚོ་བའི་སྙིགས་རོ་མཐའ་དག་ལ་རྒྱང་བཀྱེད་
པ་དང་བསླུ་བྲིད་ལ་གཞོལ་བའི་མ་འོངས་པར་བརྩོན་ལེན་བྱེད་པའི་གོམ་་་་་་་
སྟབས་ཇེ་བརྟན་དུ་བཏང་འདུག འགལ་འདུའི་སེམས་ཁམས་ཤིག་དང་མི་
འབྲལ་ཀ་མེད་ཀྱི་འཚོ་བའི་བརྩེ་དུང་གི་ཆག་སྒོ་རབས་དང་རིམ་པར་ཁུར་བའི་་
དྲན་གདུང་ཞིག་གིས་སླར་ཡང་དུངས་སེམས་ཀྱི་མེ་རོ་གཏིང་ནས་གསོས་པ་ནི་་་
དེ་འདྲའི་དོན་དངོས་ལ་ཁ་འཁོར་བ་ཞིག་རེད་ཨང་། །
“ འུ་ཐུག་གི་དགའ་དགོད་རེ་རེའི་འཛུམ་གཉེར་གསེབ་ཏུ།
རྫོགས་མཐའ་མེད་པའི་ལྷ་སྒྲུང་གི་འཆར་ཡན་སྦྲུམ།
ཁྱོད་རང་བུད་སའི་གྲུ་ཁ་རེ་རེ་ནའང་ཕྲག་དོག་གི་ཤོག་ཧྲུལ་འཛིང་བས།
ལས་ཀྱི་རྟོགས་བརྗོད་ཟབ་མོས་བཞག་པའི་གོམ་པར་ཡང་ལྕི་ཤོར། །
འཚོ་བ་ནི་འགལ་ཟླས་གྲུབ་ཅིང་།
མི་ཚེ་མ་གཞི་ནས་སྐྱོ་གར་ཡིན་པའི་ངེས་པའང་ཁྱོད་ཀྱིས་དེ་དུས་རྙེད།”
( གོང་མཚུངས་)
ཅེས་པ་དང་། རྙིང་ཞིང་རྒས་པའི་ལོ་ཟླའི་བགྲོད་སྟངས་ཤིག་གིས་ལོས་
ཡིན། གཅིག་ངོ་གཅིག་ལ་སུན་པའི་ཟོལ་བཅོས་དང་རྫུན་བག་གི་“ དགའ་
དགོད་རེ་རེའི་འཛུམ་གཉེར་གསེབ་ཏུ་” བསྐྱར་ཟློས་མིན་པའི་འཚོ་སྟངས་་་་་་་
- 219 -



གསར་པ་ཞིག་དོན་དུ་གཉེར་འདོད་ཀྱི་“ ལྷ་སྒྲུང་གི་འཆར་ཡན་སྦྲུམ་” པ་ནི་་་་་
དུང་ཞེན་གྱི་སླར་གསོན་ཞིག་ཡིན་སྲིད་མོད། འོན་ཀྱང་། མི་ཁ་དང་ཕྲག་དོག་གི་
ཚེར་མགོ་ནམ་ཡང་ཁྱོད་ལ་གཏད་པས་མི་ཚེ་ཡི་བགྲོད་པར་ཡང་ལྕི་མི་ཤོར་རང་
དབང་ཅི། ནམ་ཞིག་གི་དུས་ན་རྩོམ་མཁན་གྱིས་མི་ཚེ་ལ་མཚན་ཉིད་ཡང་དག་
ཅིག་རྙེད་པ་དང་། འདས་སོང་གི་ཚ་མངར་སྐྱུར་གསུམ་རྒྱབ་ཏུ་གཡུགས་ཏེ་འཚོ་
བའི་ཁོར་ཡུག་གསར་པ་ཞིག་འཚོལ་བའི་དུང་སེམས་ཀྱི་རེ་འདུན་《རྒྱང་རིང་་་
གི་སྐར་མ་འོད་ཆེན་»ལ་བཅོལ་བ་དང༌། རང་སེམས་འབྱུང་འགྱུར་ལ་ཕྱོགས་
པའི་སྣང་ངོ་དེ་ང་ཚོས་སྙན་རྩོམ་ལས་ངང་གིས་རྟོགས་འོང་བ་རེད། །
དཔྱད་གཞིའི་ཡིག་ཆ།
04 ཁྱུང་གྲགས་ཀྱི་འཚོ་བའི་གཞུང་ཤིང་»ཞེས་པ་༢༠༠༤ལོའི་«གངས་རྒྱན་མེ་
ཏོག་»དེབ་གཉིས་པར་གསལ།
(2 སློབ་དཔོན་པདྨ་འབྱུང་གནས་ཀྱི་«མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་ཐར་»
ཞེས་པ་མཚོ་སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་ཤོག་ངོས་༥༦པར་་་་་
གསལ།
3 དགེ་འདུན་ཆོས་འཕེལ་གྱི་《འདོད་པའི་བསྟན་བཅོས་»ཀྱི་ཤོག་ངོས་༩པར་་་་་་་
གསལ། །
(5603 འགྱེ0) མི་རིགས་དཔེ་སྐྲུན་ཁང་གིས་༢༠༠༥ལོར་དཔེ་སྐྲུན་བྱས་པའི་་་་་་་
དཔལ་མོའི་«བཞོ་ལུང་»གི་ཤོག་ངོས་༢པར་གསལ།
ལོ་རེན་གྱི་«སྔོན་འགྲོའི་གཏམ་»ཞེས་པ་མི་རིགས་དཔེ་སྐྲུན་ཁང་གིས་༢༠༠༥
ལོར་དཔེ་སྐྲུན་བྱས་པའི་«བཞོ་ལུང་》ཤོག་ངོས་༨ པར་གསལ།
8 དཔལ་ལྷའི་«ཐོག་མའི་བརྩེ་དུང་»ཞེས་པ་མི་རིགས་དཔེ་སྐྲུན་ཁང་གིས་༢༠༠༥
ལོར་དཔེ་སྐྲུན་བྱས་པའི་《བཞོ་ལུང་》ཤོག་ངོས་༡༡ པར་གསལ།
© དཔལ་མོའི་«ང་། རང་ཉིད་ཀྱི་དར་ཆ་ཡིན་»ཞེས་པ་མི་རིགས་དཔེ་སྐྲུན་ཁང་
གིས་༢༠༠༥ལོར་དཔེ་སྐྲུན་བྱས་པའི་《བཞོ་ལུང་》ཤོག་ངོས་༢༢༨ པར་གསལ།
འགྱེ ནེའུ་ཆུང་གི་«རང་གཤིས་གདུང་འབོད་》ཅེས་པ་༢༠༠༥ལོའི་«གངས་རྒྱན་མེ་་་
— 220 -



ཏོག་》སྟེང་གསལ།
dཔདྨ་འཚོའི་《རྒྱང་རིང་གི་སྐར་མ་འོད་ཆེན་》ཞེས་པ་མི་རིགས་དཔེ་སྐྲུན་ཁང་་་་་་
གིས་༢༠༠༥ལོར་དཔེ་སྐྲུན་བྱས་པའི་《བཞོ་ལུང་》ཤོག་ངོས་༡ ༣༦པར་གསལ། །
02 མཚོ་སྔོན་མི་རིགས་དཔེ་སྐྲུན་ཁང་གིས་༢༠༠༥ ལོར་དཔེ་སྐྲུན་བྱས་པའི་ཚེ་གྲུབ་་་
ཀྱི་«སོ་ལྟ་དང་གཟབ་ཉན་»གྱི་ཤོག་ངོས་༡༠༦པར་གསལ།
གསུམ་པ། 《སྙན་ངག་གི་མིག་ཆུ་»
རྩྭ་ཐང་ལ་བསྟིམས་པ། །
བདེ་སྐྱིད་སྒྲོལ་མ་( ༡༩༦༧— )ནི་མཚོ་སྔོན་ཞིང་ཆེན་ཧོ་ནན་རྫོང་དུ་
སྐྱེས་ ཤིང་སློབ་འབྲིང་སློབ་མའི་དུ ས་ནས་སྙན་ངག་སྤེལ་འགོ་བརྩམས།
༢༠༠༣ལོར་སྙན་དེབ་《སྙན་ངག་གི་མིག་ཆུ་》དཔེ་སྐྲུན་བྱས། ཁོ་མོའི་སྙན་
ངག་སྐོར་ཞིག་ཧྥ་རན་སི་དང་འཇར་མན་གྱི་ཡི་གེར་ཡང་བསྒྱུར་ཡོད། །
བདེ་སྐྱིད་སྒྲོལ་མ་ནི་ལུ་གུའི་འབའ་སྒྲ་དང་བེའུའི་ངུར་སྒྲ། རྟེའུའི་འཚེར་
སྒྲ་དང་མཉམ་དུ་དྭངས་གཙང་མཁའ་དབུགས་དང་མཛེས་སྡུག་མེ་ཏོག ཆར་
རླུང་ལྕི་འདམ་ཁྲོད་ནས་ནར་སོན་པའི་རྩྭ་ཐང་གི་བུ་མོ་ཞིག་ཡིན་ཏེ། «ང་དང་
འབའ་འབའ་ལུ་གུ་»ལས། །
“ ཁྱོད་རང་དགའ་བའི་བདག་གི་པང་དུ་མགོ་བོ་སྙེས་བྱས་བརྩེ་ལྡན་མ་་་་་
མར་ཕྲད་པ་བཞིན། །
དེའི་ཚེ་བདག་ཀྱང་ཡིད་སེམས་རབ་མྱོས་ལག་པད་ཟུང་གིས་ཁྱོད་ལུས་་་་་
བྲང་ལ་དམ་སྦྱར་ཏེ། །
ཆད་མེད་བརྩེ་དུང་ཡིད་ནས་འཕྱུར་བཞིན་སྙིང་ཉེའི་གདོང་དེར་གཅེས་་་
པའི་འོ་ཞིག་རྩོམ་པའི་ཚེ། །
གཡུ་སྦྲང་ཕྱེ་ལེབ་ཀྱུ་རུ་བསྡེབས་ནས་བདག་གཉིས་བསྐོར་ཏེ་འཕུར་ལྡིང་་་
ཟུང་གི་ཟློས་གར་བསྒྱུར། །”
ཞེས་པ་དང་། འཇིག་རྟེན་དེ་ནི་ཇི་འདྲའི་ཚོན་མདངས་རྣམ་པར་བཀྲ་
— 221



ཞིང་ཇི་འདྲའི་ཞིམ་མངར་དྲི་བསུང་ལྡང་བ་ཞིག་རེད་ཨང་། ཁོ་མོས་གཡུ་སྒང་
རྩྭ་ཐང་སྟེང་སྐད་གསང་མཐོན་པོས་གླུ་བླངས་པ་དང༌། ཁོ་མོའི་གླུ་སྒྲ་དེ་སྣུམ་
ཚོན་གྱི་རི་མོ་ཞིག་དང་འདྲ་ལ། ཁོ་མོ་ནི་སྣུམ་ཚོན་རི་མོ་དེ་འགྲུབ་བྱེད་ཀྱི་ཚོན་
རིས་ཤིག་གམ། ཡང་ན་དེ་ལས་བཞུར་ཡོང་བའི་སྙན་འཇེབས་ཀྱི་རོལ་དབྱངས་
ཤིག་དང་འདྲ།
ང་ཚོས་བདེ་སྐྱིད་སྒྲོལ་མའི་«ཐོག་མའི་བརྩེ་དུང་གི་འདུ་བྲལ་»དང་«ང་
དང་འབའ་འབའ་ལུ་གུ»། 《སྙན་ངག་གི་མིག་ཆུ»། «ཨ་མའི་གླེན་བཤད»།
«བུ་བཅོལ་»སོགས་ལ་བལྟས་ན་བདེ་སྐྱིད་སྒྲོལ་མའི་སྙན་ངག་གི་ཁྱད་ཆོས་་་་་
གཙོ་བོ་ཕ་ཡུལ་རྩྭ་ཐང་ལ་བཅངས་པའི་བརྩེ་དུང་ངོ་མ་དེ་ཡིན། ཁོ་མོའི་དྭངས་
གཙང་ལྷད་མེད་ཀྱི་བྱིས་བློས་འདས་པའི་རྩྭ་ཐང་གི་བཞིན་རས་ནམ་ཡང་་་་་་་་་
བརྗེད་མེད་པར་མོ་རང་གི་དྲན་པར་གསལ་ལྷང་ངེར་ཤར་བ་དང་། དེ་ལ་བརྩེ་
དུང་དང་ཆགས་ཞེན་ཚད་མེད་བཅངས་པས་མིག་སྔར་གྱི་སྣང་ཚུལ་ལ་རང་་་་་་
དབང་མེད་པར་ཡིད་ཤིན་ཏུ་མུག་སྟེ། 《རྩྭ་ཐང་གི་བརྩེ་བ་»ལས།
“ ང་ལ་གནང་རོགས་ཞུ་སྟེ། ཁྱོད་ཀྱིས།
འཚོ་བཅུད་མ་རྙེད་ལ་བདག་མེད་དུ་ཡན་པའི་དཀར་ནག་གི་སྒོ་ཕྱུགས་་་་
རྣམས་དང་།
རྫས་འགྱུར་གྱི་དྲི་མས་བསླད་དེ་རྒྱུ་ལམ་འགགས་པའི་མཁའ་ཡི་དབུགས་་་
རླུང་རྣམས།
བཟོ་གྲྭའི་དུག་དུད་ནག་པོས་བདུག་ཅིང་གར་འགྲེ་སྡུག་བསྔལ་དུ་གྱུར་་་་་
པའི་སྤྲིན་ཕུང་རྣམས། །
བུམ་པའི་ཁོར་ཡུག་དོག་མོར་གཞན་དབང་དུ་གྱུར་པའི་མཛེས་སྡུག་གི་མེ་་་
ཏོག་རྣམས།
ཉལ་འགྲོའི་བཞུར་རྒྱུན་ལས་ཆད་དེ་གང་སར་སྣང་མེད་དུ་ཐིམ་པའི་ཆུ་་་་
ཐིགས་རྣམས།
- 222 -



ཡོད་ཚད་འདི་དག་ང་ལ་གནོངས་དང༌།
ངས། དག་གཙང་ལྷད་མེད་ཀྱི་བརྩེ་བ་ལྗང་མདོག་གི་ས་བོན་དུ་བསྒྱུར་
ནས།
རང་བྱུང་མའི་སྐྱེ་སྟོབས་ཀྱི་བྱིན་རླབས་ཡོད་རྒུ་རྩལ་སྤྲུགས་བྱེད་རྒྱུ་་་་་་
ལགས།”
ཞེས་པ་དང་། རྩོམ་པ་པོས་ཉེ་བའི་ལོར་“ ཁོ་ཚོས་ཕ་ཡུལ་དང་ང་ཚོར་
འགྱིག་ཁུག་སྣ་ཚོགས་དང་ཐ་མག་གི་ཤུན་སྒམ། ཤེལ་དམ་སྟོང་བ་སོགས་གད་
སྙིགས་ཤིག་ལས་ཅི་ཡང་ཤུལ་དུ་བསྐྱུར་མ་སོང་། དེ་ལྟར་ཁོ་ཚོ་ཐག་རིང་དུ་བུད་
སོང་། ཐག་རིང་ནི་ཧེ་ཙེའི་སྙན་ངག་ནང་གི་ཐག་རིང་སྟེ་སུས་ཀྱང་ལག་པ་
བསྲིངས་ཏེ་རེག་ཐབས་བྲལ་བའི་གནས་དེ་རེད།”2 ཅེས་པ་ལྟར། འབྲོག་པའི་
རྩྭ་ཐང་སྦག་བཙོག་གིས་བསླད་དེ་ཉམས་དམས་སུ་འགྲོ་བའི་ཚུལ་དེར་ཡིད་་་་་
ཤིན་ཏུ་སྐྱོ་ཞིང་། སྙིང་གིས་མི་བཟོད་པའི་སྡུག་བསྔལ་ཞིག་སྙན་ཚིག་འདིའི་ཚིག་
དང་ཡིག་འབྲུ་རེ་རེའི་བར་ནས་མངོན་པ་མ་ཟད། “ངས། དག་གཙང་ལྷད་མེད་
ཀྱི་བརྩེ་བ་ལྗང་མདོག་གི་ས་བོན་དུ་བསྒྱུར་ནས་” ཞེས་དྭངས་ཤིང་གཙང་ལ་་་་་
ཡིད་དུ་འོང་བ། མཛེས་སྡུག་ལྡན་པའི་ཕ་ཡུལ་རྩྭ་ཐང་ཞིག་ལ་རེ་སྙེག་བྱེད་པའི་
འདོད་བློ་དེ་བརྩེ་དུང་གི་མཆུ་མས་བྲིས་ཤིང་། ང་ཚོའི་འཚོ་སྡོད་ཀྱི་ཁོར་ཡུག་
ཅིག་གི་ཡ་གྱལ་རྩྭ་ཐང་ལ་དུས་གསུམ་གྱི་ལས་དབང་གཏད་པའི་འབྲོག་མོ་ཞིག་་
གི་བརྩེ་སེམས་ཀྱིས་ཁེངས་པའི་འབོད་པ་དེ་སྙན་ལམ་དུ་ལྷང་ལྷང་འཁོར་ཡོང་་་
བ་འདིས། 《རྩྭ་ཐང་གི་བརྩེ་བ་》བཀླགས་མ་ཐག་སྙིང་ཉེ་བའི་ཚོར་སྣང་སྦྱིན་
ངེས་པར་མ་ཟད། འབྲོག་པའི་བུ་མོ་ཞིག་གིས་རྩྭ་ཐང་ལ་འཆང་བའི་རེ་བ་དང་
སྨོན་འདུན་དག་བརྩེ་བའི་གདུང་དབྱངས་དང་ལྷན་དུ་ངང་ངམ་ཤུགས་ཀྱིས་་་་
མངོན་ཡོང་། བབ་ཆགས་ཤིང་རང་བཞིན་བརྗོད་པའི་ཚིག་སྦྱོར་དང་བརྩེ་
སེམས་གཤིས་སུ་ཆགས་པའི་རླུང་ཤུགས་ཀྱིས་གཞོན་ནུ་མའི་དུང་ཞེན་ཁ་བ་་་་་་
བཞིན་དུ་རྩྭ་ཐང་ཆེན་པོ་ཉིད་གནས་གཞིར་གཏད་པ་དང་། རེ་བའི་འོད་ཀྱིས་
- 223 -



ཕྱུག་པའི་སྨོན་འདུན་གྱི་མིག་ཞགས་རིང་པོ་རྩྭ་ཐང་ལ་དམ་དུ་འཁྱུད། “ ངས།
འབྱོར་ཕྱུག་འཛད་མེད་ཀྱི་བརྩེ་བ་ཐང་མ་རུ་བརྡལ་ནས། ཁྲེལ་གཞུང་དང་སྙིང་
རྗེའི་དགོས་འདོད་ཅི་དགའ་རུ་སྟེར་རྒྱུ་ལགས།” ཞེས་བསམས་ཤིང་འདོད་པ་ནི་
གཞོན་ནུ་མའི་ཕུགས་བསམ་ཀྱི་སྣེ་མཐའ་ཡིན་ལ། རྩོམ་མཁན་གྱིས་རང་ཉིད་རྩྭ་
ཐང་གི་བདག་མོ་ཞིག་དང༌། ལྷག་པར་གནས་འདིའི་བུ་བུ་མོ་ཞིག་གི་ཚད་ནས་
ཞིབ་མོར་བསམས་ན། རང་གནས་ཀྱི་ཁོར་ཡུག་ལས་སྦྱིན་པའི་མཛེས་ཤིང་ཡིད་
དུ་འོང་བའི་རྣམ་པ་འདི་མི་རབས་རྗེས་མའི་ཚེ་སྲོག་གི་རྒྱུན་དང་རྟེན་ལྟ་བུ་་་་་
ཡིན་ཙ་ན། རྩྭ་ཐང་འདིའི་སྟེང་འཚོ་ཞིང་གནས་པའི་མི་རྣམས་ཀྱིས་ཡུལ་འདི་
སྲུང་སྐྱོབ་དང་གཅེས་སྐྱོང་། བདག་གཉེར་བཅས་བྱེད་པའི་དོན་ལྡན་གྱི་ལས་ལ་
སྐུལ་འདོད་པའི་སེམས་འདུན་དེ་ཀློག་པ་པོའི་བློ་ངོར་བཀོད་པ་མ་ཟད། སྙན་
རྩོམ་འདིའི་བརྗོད་བྱ་དང་རྗོད་བྱེད་ཟུང་རྒྱ་ཇེ་ཆེ་དང་གཏིང་ཇེ་ཟབ་ཏུ་བཏང་་
བ་རེད། །
མི་ཡུལ་འདིའི་བརྩེ་སེམས་ཀྱི་མཐར་ཐུག་ནི་མ་བུའི་བར་གྱི་བརྩེ་སེམས་་་་
ཡིན་ལ། ཨ་མར་གྱུར་པ་མཐའ་དག་གིས་གཞི་ནས་རང་གི་བུ་ཕྲུག་གི་“ ལུས་ལ་
དྲོད་སྐྱིད་” དང༌“ སེམས་ལ་ཚད་མེད་ཀྱི་བརྩེ་བ་” སྟེར་བ་དང་། “ ཤམ་བྷ་ལའི་
ཞིང་ཁམས་” ལྟ་བུའི་མི་ཚེའི་བདེ་སྐྱིད་ཀྱི་ཁོར་ཡུག་ཅིག་བསྐྲུན་འདོད་པའི་་་་་་
སེམས་འདུན་དེ་བདེན་པ་གསེར་དང་འགྱུར་མེད་རྡོ་ལྟ་བུར་གྲུབ་འདུག་པ་་་་་་
དང་། དེ་ནི་མིའི་རིགས་སྤྱི་ལ་མངའ་བའི་ལྷན་སྐྱེས་ཀྱི་སེམས་བསྐྱེད་ཅིག་དང་།
རིགས་རྒྱུད་ཅིག་མུ་ནས་མུ་རུ་བརྒྱུད་བྱེད་ཀྱི་འབྲེལ་ཐག་ཅིག་ཀྱང་ཡིན་པ་རེད།
འཇིག་རྟེན་གྱི་མཛེས་པ་ལ་རིགས་མང་ཞིང་། མ་བུའི་བར་དུ་མངོན་པའི་བརྩེ་
སེམས་ལས་བསླངས་པའི་མཛེས་པ་དེར་དུས་གཏན་དུ་འཛད་མེད་ཀྱི་ཟིལ་་་་་་་
ཤུགས་ལྡན། སྙན་ངག་པའི་མྱོང་སྟོབས་ལས་མངོན་པའི་སྒྱུ་རྩལ་རང་བཞིན་གྱི་
བརྩེ་སེམས་དེར། འཚོ་བ་དངོས་ལས་བརྒལ་བའི་བདེན་སྣང་ཡོད་པར་མ་ཟད།
དེ་ནི་དུས་གཏན་གྱི་དྲན་གཞི་རུ་འགྱུར་བའང་ཆོས་ཉིད་ཅིག་ཡིན།
- 224 -



ཚང་མས་ཤེས་གསལ་ལྟར། ནར་མ་སོན་པའི་བྱིས་པའི་དུས་དེ་ནི་ཇི་
འདྲའི་ལྷད་མེད་དྭངས་གཙང་གི་མི་གཤིས་ཤིག་རེད་ཨང་། སྲིད་པ་རྒན་པོས་
“ བུ་ཆུང་སངས་རྒྱས་”ཟེར་བ་ཡང་སྤྱི་ཚོགས་ཀྱི་ར་རིས་མ་གོས་པའི་གདོད་་་་་
མའི་དུས་ཀྱི་གཤིས་ཀ་དེ་འདྲ་ཞིག་ལ་བཤད་པ་ཡིན་ཞིང༌། དེ་བཞིན་དུ་བདེ་
སྐྱིད་སྒྲོལ་མས་ཀྱང་སྤྱི་ཚོགས་ཀྱི་ཟང་ཟིང་དང་རྙོག་འཛིང་གི་ཁོར་ཡུག་འདིར་་་་
འཇིགས་སྣང་ཧ་ཅང་སྐྱེས་ཤིང་། ཐོག་མར་སེམས་ལ་ཐོགས་པ་ནི་གཉོམ་ལག་མ་
རྒྱས་པའི་རང་གི་བུ་ཕྲུག་ཡིན་པ་དང་། མ་འོངས་པར་དེའི་ལུས་སེམས་ལ་
གནག་པའི་སྣང་ཚུལ་མཐའ་དག་ལ་སྡང་སེམས་གཏིང་ནས་སྐྱེས་པའི་ཞར་ལ་་་་
འགྲོ་བ་སྤྱིའི་སེམས་ཁམས་ཤིག་བཟུང་སྟེ་ཨ་མ་མཐའ་དག་གི་བྱམས་བརྩེ་གོང་
བུར་བསྒྲིལ་བས། སྙན་རྩོམ་ལས་མངོན་པའི་ཚོར་འདུ་ཡོད་ཚད་ལ་སྙིང་ཉེ་བའི་
བདེན་སྟོབས་ཀྱིས་ཕྱུག་འདུག་པ་རེད། 《ཨ་མའི་གླེན་བཤད་»ལས།
“ བུ་ཆུང་ལགས། ནར་མ་སོན་ཅིག
ཚར་ལཱ་ཆུང་ཆུང་ལ་སྐེད་རགས་དམ་པོ་ཞིག་བཅིངས་ནས།
བསམ་མེད་ཀྱི་གོམ་པ་ཨ་མ་དང་འོ་མའི་བར་ནས་སྐྱོངས།
ཕྱི་རོལ་གྱི་འཇིག་རྟེན་ནི།
དུག་སྦྲུལ་སྨྱོན་པའི་ཚང་མལ་ཡིན་པས།
ཁྱོད་ཀྱི་བྱིས་བློ་དྭངས་མོར་དུག་རླངས་ཕོག་ངེས།
བུ་ཆུང་ལགས། ནར་མ་སོན། །
ཨ་མའི་བརྩེ་འདང་གི་དྲོད་ཁོལ་རུམ་ལ་བཅུག་ནས།
ཕྱི་རོལ་གྱི་ཡོད་ཚད་གོ་ཐོས་སུ་མ་བྱུང་ན་ཇི་འདྲའི་སྐྱིད་ཨང་།
བདེན་རྫུན་འཁྲུག་རྩོད་མེད་ལ་དོགས་གཞིའི་དྲ་རྒྱུ་མེད།།
ཁ་ཡག་ངོ་གཉིས་མེད་ལ་ཁྱོད་ཤི་ང་གསོན་མེད། །
ནར་མ་སོན་པའི་བྱིས་པ་ནི་ལྷ་ལས་བབས་པའི་ཁ་བཏགས་ཤིག”3
- 225 -



ཅེས་པ་དང་། སྙན་ངག་པས་རླབས་ཆེ་བའི་མ་ཡུམ་ཞིག་གི་ངོས་ནས་བུ་
ཆུང་ནར་སོན་པར་སེམས་ཁུར་ཚད་མེད་བྱེད་པ་དང་། སྤྱི་ཚོགས་སྟེང་གི་ཡ་ང་
ཞིང་སྐྱུག་བྲོ་བའི་བྱ་བྱེད་མཐའ་དག་དམར་རྗེན་དུ་བཏོན་ནས་ཟུར་ཟ་དང་ཁ་་
རྡུང་དྲག་པོ་བཏང་སྟེ། དངོས་ཡོད་འཚོ་བའི་ཁྲོད་ཀྱི་རུལ་སུངས་ཀྱི་སྣང་ཚུལ་ལ་
འཁང་སེམས་བཅངས་པ་དང་ཞེན་པ་ལོག་པ་བཅས་ནི་ཡུན་རིང་མྱངས་པའི་་་་
སྡུག་བསྔལ་ལས་ཐོན་པའི་གོ་རྟོགས་དང་སྡུག་བསྔལ་དེ་ལས་ཐར་འདོད་ཀྱི་་་་་་
སྤོབས་སེམས་ཤིག་ཀྱང་ཡིན། ཤིན་ཏུ་ཕྱུག་པའི་དོན་དངོས་ཀྱི་འཚོ་བའི་ཉམས་
མྱོང་དང་བསླབ་བྱས་ནན་སྐུལ་བྱས་པ་ཡིན་ནམ་ཅི་སྟེ། མ་རབས་ཐ་ཤལ་ལ་
མཚང་འབྱིན་དང་དགག་རྒྱག་གི་ཡ་ལན་སྤྲོད་པའི་འདོད་བློ་དང་སྤོབས་སེམས་
བཟློག་མེད་ཅིག་སྔ་མོ་ནས་ཡིད་ལ་བརྣག་འདུག་པ་དང་། འདི་ལས་ཁོ་མོ་ནི་
ལྷད་མེད་དྭངས་གཙང་གི་རང་གཤིས་མངའ་ཞིང་འཚོ་བར་སྤྲོ་སེམས་ཆེ་བའི་་་་
བུད་མེད་སྙན་ངག་པ་ཞིག་ཡིན་པའང་ཞར་ལ་ཤེས་ཐུབ། ཡང་《བུ་བཅོལ་»
ལས། །
“ནམ་ཞིག་ངའི་བུ་ལོའི་གོམ་འགྲོས་ཐོག་མ།
འཁྱར་འཁྱོར་གྱིས་མདུན་དུ་སྤོ་ན།
སྲ་འཐས་ཀྱི་མཚན་ཉིད་འཇོག་པའི་ས་གཞི་ཡིས།
ངའི་བུ་ལོར་བདེ་ཞིང་ཡངས་པའི་བགྲོད་པའི་བགྲོད་ལམ་ཕྱེ་ལ།
ས་ཁམས་ཀྱི་རྩུབ་རེག་སེལ་བར་གྱིས།”
ཞེས་པ་དང་། འཇིག་རྟེན་སྟེང་ཨ་མའི་བརྩེ་སེམས་ལས་སྙིང་ཉེ་བ་དང་
རྣམ་དག་ཅིག་གང་ན་མཆིས། གོང་གི་སྙན་རྩོམ་དུམ་བུ་འདི་ལས་ང་ཚོས་ཨ་
མས་བུ་ཕྲུག་ལ་སེམས་ཁུར་དང་གཅེས་སྐྱོང་བྱེད་པའི་འགན་ཁུར་དེ་ཚོར་ཐུབ་་་
ལ། ཨ་མའི་ཕུགས་བསམ་གྱི་གཞི་རུ་སྙིང་གི་དུམ་བུར་གྱུར་པའི་གཅེས་ཕྲུག་དེ་
བདེ་བླག་ངང་སྤྱི་ཚོགས་དང་མི་ཚེའི་བགྲོད་པར་བདེ་ཞིང་ཡངས་པའི་ལམ་
ཞིག་ཕྱེ་བ་དང༌། མི་འདོད་པའི་རྩུབ་རེག་མཐའ་དག་སེལ་བར་སྙིང་ནས་སྨོན་
- 226 -



འདུན་ཞུ་བའི་བརྩེ་ཞེན་དང་དྲན་གདུང་གི་ཆུ་གཉེར་ཚ་མོ་ཞིག་འཕྱུར་འོངས་་་
པས་ཀློག་པ་པོ་སུ་དང་གང་གིས་བཀླགས་ཀྱང་ཚོར་སྣང་སྐྱིད་པོ་ཞིག་སྟེར་བ་་་་་
རེད། །
བདེ་སྐྱིད་སྒྲོལ་མའི་སྙན་ངག་གི་བརྩེ་དུང་འདོན་སྟངས་འདིས་ཁོ་མོའི་་་་་
སྙན་ངག་ལ་རང་གྲུབ་ཀྱི་ཚེ་སྲོག་ཅིག་ཆགས། ཚེ་སྲོག་འདི་ནི་ཕོ་མོའི་བརྩེ་དུང་
ཁོ་ན་ཙམ་མིན་པ་ནི་སྙན་ངག་པའི་ཁྱད་ཆོས་ཁོ་ནར་ཟད་དེ། སྙན་དེབ་《སྙན་
ངག་གི་མིག་ཆུ་》ལ་མཚོན་ན་འབྲོག་ཕྲུག་མ་ཞིག་གི་ལས་དབང་བཙན་པོའི་་་་་
མིག་ཆུ་དེ་རྟོག་པ་འཆར་ཡན་རིང་ལུགས་ཀྱི་བཀོད་འབྲི་བརྒྱུད་དེ་ཚིག་རྒྱན་་་་་་
ཕུན་སུམ་ཚོགས་པའི་སྙན་ངག་གི་ལམ་ནས་རྒྱས་པར་སྤྲོས་ཡོད། ཐོར་སི་ཐེས་
“ སྒྱུ་རྩལ་པས་མི་གཞན་ལ་ཤུགས་རྐྱེན་གཏོང་བསམས་ན། ཁོ་རང་གི་གསར་
རྩོམ་ནི་ཞིབ་ཚགས་ཀྱི་རང་བཞིན་ལྡན་པ་ཞིག་ཡིན་དགོས་ལ། ཁོ་རང་ཡང་ཞིབ་
ཚགས་མཁན་ཞིག་ཡིན་དགོས།” 6 ཞེས་གསུངས་པ་ལྟར། བདེ་སྐྱིད་སྒྲོལ་མའི་
སྙན་ངག་ལ་ཕུལ་དུ་བྱུང་བའི་བརྩེ་དུང་གི་ཁྱད་ཆོས་ལས་གཞན། ད་དུང་ཐོག་
མའི་བློས་བསླངས་དང་བྱུང་རིམ་སོགས་ཀྱི་ཐད་ཧ་ཅང་ཞིབ་ཚགས་ཀྱི་ཁྱད་་་་་
ཆོས་དེ་འདྲ་ཞིག་ཀྱང་ཐོན་འདུག
མདོར་ན། བདེ་སྐྱིད་སྒྲོལ་མའི་སྙན་ངག་གིས་རང་དབང་ལ་རེ་སྙེག་དང་
རྩྭ་ཐང་ལ་དུང་ཞེན། བདེ་སྐྱིད་ཀྱི་འཚོ་བར་ཡིད་སྨོན་བྱེད་པ་ནི་མོ་རང་གི་འཚོ་
བའི་གོམས་སྲོལ་དང་ཟབ་ཚད། སྲོལ་རྒྱུན་རིག་གནས་ཀྱི་ཞུན་སྦྱངས་བཅས་ལ་
རག་ལས་པ་དང་། ནམ་ཡང་དྲང་བདེན་དང་ཡ་རབས་ལ་ལག་འཐེན་དང་གཡོ་
སྒྱུ་དང་ཟོལ་བཅོས་ལ་རྡོག་བརྫིས་གཏོང་བ་མ་ཟད། སྤྱི་ཚོགས་སྟེང་གི་མ་ཡིན་
ཡིན་མདོག་གི་གདོང་འབག་ཅི་རིགས་བཤུས་པར་ཡ་མི་ང་བའི་རང་གཤིས་་་་་
ཤིག་ཆགས་ཐུབ་པ་བྱུང་བ་ནི་བུད་མེད་རྩོམ་པ་པོ་ཞིག་གི་ངོས་ནས་བཤད་ན་་་
ཧ་ཅང་ཁག་པོ་རེད་ལ་རིན་ཐང་ཡང་ཆེ་སྙམ་མོ། །
- 227 -



བཞི་པ། «དུང་སེམས་ཀྱི་འདབ་མ་»
ལས་བཞད་པའི་སྙན་ངག
འབྲུག་མོ་སྐྱིད་( ༡༩༥༩—)ནི་མཚོ་སྔོན་ཞིང་ཆེན་གུང་ཧོ་རྫོང་དུ་སྐྱེས།
དུས་རབས་སྔོན་མའི་ལོ་རབས་བརྒྱད་ཅུ་པ་ནས་བཟུང་རྩོམ་རིག་གསར་རྩོམ་་་་
གྱི་ལས་སུ་ཞུགས་པ་དང་། སྔ་རྟིང་དུ་《བོད་ཀྱི་བརྡ་སྤྲོད་རིག་པ་དང་སྙན་ངག་
ལས་འཕྲོས་པའི་གཏམ་»ཞེས་པ་དང་《ཕྱི་གླིང་རྩོམ་རིག་གཅེས་བསྡུས་»ཞེས་་
པའི་དཔེ་ཆ་གཉིས་དང་། ༢༠༠༦ལོར་སྙན་དེབ་《དུང་སེམས་ཀྱི་འདབ་མ་》
ཞེས་པ་དཔེ་སྐྲུན་བྱས་ཡོད། །
«སྙན་ངག་མེ་ལོང་»ལས། སྙན་ངག་མཁན་བསམ་དགོངས་པ་སྟེ། ཞེས་
རྩོམ་པ་པོའི་བསམ་པ་ནི་རྩོམ་གྱི་དགོངས་པ་ཡིན་པར་བསྟན་པ་དང་། བསམ་
པ་དེ་མཆོག་གྱུར་རྣམ་དག་ཅིག་ཡིན་མིན་ཡིད་གཤིས་ཀྱི་བློ་སྦྱོང་ལ་རག་ལས་་་་
སྟབས་པེ་ལིན་ཟི་ཁིས་གོམ་གང་སྔོན་སྤོས་ཀྱིས་“ སྙན་རྩོམ་གྱི་རང་བཞིན་་་་་་་
སེམས་གྱི་ངོ་བོ་ལ་གསོན་ཉམས་ཐོན་པ་དང་། མངོན་སུམ་གྱི་སྣང་ཡུལ་དང་
མཛེས་སྡུག་གི་ཉམས་དང་ལྡན་པར་བྱེད་པ་ཡིན།”ཞེས་དང་། 《སྒྱུ་རྩལ་གྱི་
རྩ་བའི་གནད་དོན་»ལས། “ ཚིག་ལ་བལྟས་ན་ཡུལ་ལྗོངས་ཁོ་ན་བྲིས་པའི་རྩོམ་
ཡིན་ཡང་། རྩོམ་མཁན་གྱིས་ཡུལ་ལྗོངས་ཀྱི་མཐོང་སྣང་ལ་བརྟེན་ནས་ཡིད་ཀྱི་
ཉམས་སྣང་ཅི་རིགས་དང་། ཕྱི་རོལ་ཡུལ་ལས་སྣང་བའི་སེམས་ཀྱི་ཚོར་སྣང་སྟོན་
པར་བྱེད་དོ། །”ཅེས་པ་ལྟར། སྙན་ངག་ནི་ཕྱི་རོལ་ཡུལ་གྱི་དངོས་པོ་ལ་རྩོམ་
པ་པོའི་བསམ་བློ་དང་ཚོར་འདུ་ཞུགས་པའི་སྒྱུ་རྩལ་གྱི་རྣམ་པ་ཞིག་ཡིན་ཙ་ན།
བུད་མེད་སྙན་ངག་མཁན་འབྲུག་མོ་སྐྱིད་ཀྱི་རང་གཤིས་དེ་ཁོའི་སྙན་ངག་ནང་་་
སིམ་ཞིང་འདྲེས་ཡོད་པ་གོར་མ་ཆག་སྟེ། སྙན་རྩོམ་《འཁོར་བ་»ཞེས་པར་ཁྱད་
ཆོས་དེ་དག་མངོན་འདུག་སྟེ།
“ སྙིང་གི་ཐིག་ལེ་བཏབ་པའི་མཛའ་ན་མོ་ཟེར་ནས། །
མིག་གི་བདུད་རྩིར་འཐུང་བའི་མཛེས་ཞལ་རང་སྨིན་པས། །
— 228 -



སྙིང་ཆུང་ལུ་གུ་འཕུར་ལྡིང་ཞབས་བྲོ་ལ་རོལ་བཞིན། །
བརྩེ་སེམས་འཛིན་མར་གསང་བའི་ས་བོན་ཞིག་བཏབ་སོང་། །
གདོང་ལ་བལྟ་བར་མི་བཟོད་དུང་སེམས་ཀྱི་ཁུར་བོ། །
སྐད་ཅིག་འབྲལ་བར་མི་འདོད་ཞེན་སེམས་ཀྱི་ཐག་པ། །
ཕྱོགས་སུ་བལྟ་བས་མི་ངོམས་འཁྲེང་སེམས་ཀྱི་ལྕགས་ཀྱུ། །
ཞེ་མཐུན་སྣང་བ་གཅིག་ལ་གཅིག་འདྲེས་ཀྱི་འོ་མ། །”
ཞེས་པ་དང་། རྩོམ་འདིའི་བརྗོད་བྱའི་ནང་དོན་ཐད་ནས་སྤྱི་ཁྱབ་ཀྱི་རང་
བཞིན་ལྡན་པ་ཞིག་ཡིན་ཏེ། “ ཕོ་མོའི་བར་གྱི་མཛའ་ཞེན་ནི་མིའི་རིགས་ཀྱི་བརྩེ་
འདུན་བྱ་བའི་ནང་གི་གྲུབ་ཆ་གལ་ཆེན་ཞིག་ཡིན་པས། ཐོག་མ་ནས་བཟུང་སྟེ་
མི་རིགས་སོ་སོའི་སྙན་ངག་པས་སྤྱི་རྫས་ལྟར་ཉར་བའི་འཇིག་རྒྱུ་མེད་པའི་་་་་་་
བརྗོད་བྱ་ཞིག་རེད།”8 ཅེས་པ་ལྟར། བུད་མེད་སྙན་ངག་པ་འདིས་མིའི་རིགས་
ལ་ལུས་དང་གྲིབ་མ་ལྟར་འགྲོགས་པའི་མཛའ་ཞེན་གྱི་བརྗོད་བྱ་དེ་འདེམས་་་་་་
ནས་རང་ཉིད་ཀྱི་མྱོང་ཚོར་རི་མོའི་ཚུལ་དུ་བྲིས་ཡོད། སྙན་ཚིག་ནང་དུ་“ སྙིང་
གི་ཐིག་ལེ་” དེ་མིག་གི་“ མཛེས་ཞལ་” དུ་སྨིན་པ་དང་། ད་དུང་“ མར་ལོའི་ཁུ་
བ་” དང་“ འཇོ་སྒེག་ཞལ་ཁྱིམ” ། “ ཨ་སྔོན་དབྱིངས་ཀྱི་རྒྱུ་སྐར་” སོགས་བརྙན་
རིས་ལ་རྩོམ་པ་པོའི་དུང་སེམས་ཀྱི་ཚོར་བ་ཞུགས་པས་སྙན་ངག་གི་ཡུལ་ཁམས་་
གསར་པ་ཞིག་བཞེངས་སྐྲུན་བྱས་འདུག་པ་དང༌། ཀློག་མཁན་གྱིས་གནས་དེར་
བསམ་ཞིང་བསམ་ཞིང་འཇིག་རྟེན་མཐུན་སྣང་གི་ཁོར་ཡུག་ཁྱོན་ཡངས་པ་ཞིག་
ལ་ཀུན་རྟོག་འཕྲོས་ཆོག་པ་ནི་ཁོ་མོའི་སྙན་ངག་ལ་ཡིད་ཡུལ་ཕུན་སུམ་ཚོགས་པ་
ཞིག་མངའ་བས་རེད། །
གནའ་དེང་ཀྲུང་ཕྱིའི་སྙན་ངག་རིག་པ་བ་རྣམས་ཀྱི་བཞེད་ཚུལ་ལྟར་ན།
སྙན་ངག་གི་ཡུལ་ཁམས་ནི་རྩོམ་པ་པོ་རང་ངོས་ཀྱི་བརྩེ་དུང་དང་ཕྱི་ཡུལ་གྱི་་་་་
དངོས་པོའི་འཇིག་རྟེན་གཉིས་ཆུ་དང་འོ་མ་བཞིན་ཕན་ཚུན་འདྲེས་པ་ལས་་་་་་
- 229 -



བྱུང་ཞིང་གྲུབ་པའི་སྒྱུ་རྩལ་གྱི་ཞིང་ཁམས་ཤིག་ཡིན་པ་དང་། གསར་དུ་བྱུང་
བའི་མཛེས་དཔྱོད་རིག་པའི་གཞུང་ལུགས་འདིས་དུས་ཡུན་རིང་པོའི་གསར་་་་་
རྩོམ་ལག་ལེན་ཁྲོད་ཀྱི་ཉམས་མྱོང་དང་འབྲས་བུ་ཕྱོགས་བསྡོམས་ལྟ་བུ་བྱས་་་་་་
ཡོད་པ་དང་། ཁོ་མོའི་སྙན་རྩོམ་《སྐྱོ་གདུང་གི་དྲན་པ་»ལས་ལྷད་མེད་དྭངས་
གསལ་གྱི་ཚིག་སྦྱོར་གྱིས་བཞེངས་ཤིང་བསྐྲུན་པའི་ཡིད་བརྙན་གྱི་ཚོགས་གྲུབ་དུ་
མ་ལས་བརྩེ་དུང་གི་རིན་ཐང་དང་། བརྩེ་དུང་གི་དྲན་པ། བརྩེ་དུང་གི་སྐྱོ་ཤས་
སོགས་ཡིད་ཡུལ་ཕུན་སུམ་ཚོགས་པ་དང་། རྩོམ་མཁན་རང་ངོས་ཀྱི་བསམ་བློའི་
དུང་ཞེན་དང་དགའ་སྐྱོ་སོགས་ཞུགས་ཡོད་པས་ཡིད་ཡུལ་དེ་དག་རང་གཤིས་་་་
ཅན་གྱི་ཚུལ་དུ་མངོན་པར་བྱེད་དེ། །
“ མཛེས་སྡུག་གི་ཆང་ཕོར་དེ་ན།
བླ་འཁྱམས་པའི་རྣམ་ཤེས་ཤིག་ཡོམ་ཡོམ་དུ་སྐྱོམ་ཞིང་།
རེ་ཞིག་སྡུག་བསྔལ་མཐའ་དག་རིང་དུ་བྲལ།
རེ་ཞིག་སྡུག་བསྔལ་གྱི་ཁུར་བོ་ཕ་མཐར་བསྐྲད།
ལྷམ་མེར་འབར་བའི་སྒྲོན་མེའི་ངོགས་སུ།
ཡ་ཡོར་འགུལ་བའི་གྲུབ་གཟུགས་ཤིག
སྟོང་བའི་ཞིང་ཁམས་དེ་ན་ར་རོར་བཟི།
ས་སྲོས་ཁུ་སིམ་དུ་གྱུར་པའི་གླིང་ག་ན།།
ཡང་བསྐྱར་བོར་ཟིན་པའི་རྐང་རྗེས་དེ་རྣམས་རེ་རེ་བཞིན།
དྲན་འཛིན་གྱི་རུམ་ལ་བ ཏུས།
......”
སྙན་ངག་པ་རེ་རེའི་ཐུན་མོང་མ་ཡིན་པའི་བྱ་དངོས་ལ་ལྟ་ཞིབ་བྱེད་པའི་་་
གོམས་ཕྱོགས་དང་དགའ་ཕྱོགས། གཤིས་རྒྱུད་བཅས་ཀྱིས་ཡིད་ཡུལ་གྱི་རང་
གཤིས་གྲུབ་པ་ཡིན་པ་ལྟར། བུད་མེད་སྙན་ངག་པ་འབྲུག་མོ་སྐྱིད་ཀྱིས་མཛད་
པའི་སྙན་རྩོམ་གྱི་བང་བ་ཐོག་མཐའ་བར་གསུམ་དུ་ཉམས་དང་ཡིད་ཡུལ་ལ་་་
- 230 -



སོགས་པས་བྱུར་བུར་གཏམས་འདུག གོང་གསལ་སྙན་རྩོམ་འདིའི་ཡིད་འགུལ་
ཐེབས་པའི་གནད་གཙོ་ས་དེ་ནི་བརྩེ་དུང་གི་རླབས་རིས་གཅིག་རྗེས་གཉིས་་་་་་
མཐུད་དུ་མངོན་ཞིང་སྔ་མ་ལས་ཕྱི་མ་ཇེ་རྒྱས་ཇེ་དྲག་ཏུ་སོང་བ་དེ་ཡིན་པ་དང༌།
ནམ་རྒྱུན་གྱི་འཚོ་བའི་ཁྲོད་ཀྱི་བྱེད་སྒོ་རང་ག་བ་ཞིག་གི་གོ་རིམ་ལས་སེམས་་་་་
བསམ་པའི་གཏིང་གི་“ འདོད་དོན་” ལྐོག་གྱུར་པ་དེ་མཚོན་པ་དང་། སྐབས་
འདིའི་ཕོ་མོའི་དུང་ཞེན་གྱི་བརྗོད་བྱ་བརྩམས་ཆོས་དེའི་ཚེ་སྲོག་གི་མཆོག་ལྟ་་་་་
བུར་ཞུགས་ཡོད་པ་དང་། སྙན་ངག་པའི་ཚིག་ཉམས་ལ་དོན་གྱི་རོ་ཕུན་སུམ་
ཚོགས་པ་བྲོ་བའི་སྐད་ཆ་རེ་རེའི་ནང་དུ་མོའི་བརྩེ་དུང་གི་རེ་སྨོན་ཐམས་ཅད་་་་
བཅོལ་ཡོད་པ་རེད།
དཔྱད་གཞིའི་ཡིག་ཆ།
@8 བདེ་སྐྱིད་སྒྲོལ་མའི་སྙན་དེབ་«རྩྭ་ཐང་གི་མིག་ཆུ་》ཞེས་པ་ཞང་ཀང་གྱི་་་་
ལང་དཔེ་སྐྲུན་ཁང་གིས་༢༠༠༢ལོར་དཔེ་སྐྲུན་བྱས་པར་གསལ།
2 སྐྱབས་ཆེན་བདེ་གྲོལ་གྱི་«སྙན་ངག་གི་གསང་མྱུལ་བ་ཞིག་གི་ཟིན་ཐོ་》ཞེས་པ་་་་
༢༠༠༤ལོའི་«གངས་རྒྱན་མེ་ཏོག་》དེབ་དང་པོར་གསལ། །
(5 ཐོར་སི་ཐེའི་«དམག་འཁྲུག་དང་ཞི་བདེ་»ཞེས་པ་ཧྲང་ཧེའི་མི་དམངས་དཔེ་་་་་་
སྐྲུན་ཁང་གིས་༡༩༨༢ལོར་དཔེ་སྐྲུན་བྱས་པའི་ཤོག་ངོས་༢༤༥པར་གསལ།
6) སུན་ཡུན་ཧྲིའི་«ཀྲུང་གོའི་དེང་རབས་སྙན་ངག་ཀློག་ཁྲིད་》ཅེས་པ་པེ་ཅིན་་་་
སློབ་གྲྭ་ཆེན་མོའི་དཔེ་སྐྲུན་ཁང་གིས་༡༩༩༠ ལོར་དཔེ་སྐྲུན་བྱས་པའི་ཤོག་ངོས་༡ ༡༢ པར་་
གསལ། །
8 བདེ་སྐྱིད་འཚོའི་«སེམས་པའི་རྩོམ་གྱི་ལམ་བུ་»ཞེས་པ་སི་ཁྲོན་མི་རིགས་དཔེ་་་་་
སྐྲུན་ཁང་གིས་༢༠༠༦ལོར་དཔེ་སྐྲུན་བྱས་པའི་ཤོག་ངོས་༡ ༢ པར་གསལ།
- 231 -



ལེའུ་གསུམ་པ། བོད་ཀྱི་དེང་རབས་ལྷུག་རྩོམ།
ས་བཅད་དང་པོ། སྤྱི་བཤད།
སྤྱིར་ལྷུག་རྩོམ་ཞེས་པ་བོད་རང་གི་སྲོལ་རྒྱུན་ལྟར་ན་བཅད་ལྷུག་སྤེལ་མ་་་
གསུམ་གྱི་རྩོམ་སྟངས་གང་གི་ཡན་ལག་ཏུ་གྱུར་པ་སྟེ། ཚིགས་སུ་མ་བཅད་པར་
ལྷུག་པར་བརྗོད་པའི་རྩོམ་དང་བསྟན་བཅོས་ཀུན་ལ་ངོས་འཛིན་དགོས་མོད།
འོན་ཀྱང་ང་ཚོས་འདིར་འཆད་པ་ནི་རྩོམ་རིག་གི་བརྩམས་ཆོས་ཀྱི་རྣམ་པའི་་་་་
ཆར་གཏོགས་པ་སྟེ། རྩོམ་པ་པོས་ཉམས་སྣང་འབྲི་བ་དང་། བརྩེ་དུང་སྟོན་ཞིང་།
བརྗོད་བྱའི་ཐད་བཀག་རྒྱ་མེད་པར་ལྷུག་མར་འབྲི་བའི་རྩོམ་ཐུང་ངུ་སྟབས་་་་་
བདེ་དེ་དག་ལ་ངོས་འཛིན་བྱེད་དགོས། །
བོད་ཀྱི་གནའ་རབས་རྩོམ་རིག་ཁྲོད་ཀྱི་ལྷུག་རྩོམ་གཙོ་བོ་ཐོ་འགོད་ཀྱི་རྣམ་
པ་ལྟར་བྱུང་བ་ཤས་ཆེ་བ་དང་། བོད་ཀྱི་གདོད་མའི་རིག་གནས་སྒྲུང་ལྡེའུ་བོན་
གསུམ་ལ་མཚོན་ནའང་ངག་ཐོག་ནས་མི་རབས་མང་པོ་བརྒྱུད་ཡོད་པ་གདོན་་་་
མི་ཟ་མོད། ཁ་བའི་ཡུལ་འདིར་ཡི་གེ་བྱུང་བ་ནས་བཟུང་བོད་ཀྱི་ལོ་རྒྱུས་རྣམས་
ཐོག་མར་ལྷུག་རྩོམ་གྱི་རྣམ་པའི་སྒོ་ནས་ཐོ་འགོད་བྱས་པ་ཞིག་ཡིན་ཏེ། 《སྦ་
བཞེད་》དང༌། རྡོ་རིང་ཡི་གེ ཏུན་ཧོང་གཏེར་ཡིག བྲག་བརྐོས་ཡི་གེ་སོགས་ཆེས་
སྔ་བའི་ལོ་རྒྱུས་ཡིག་ཆ་རྣམས་དེང་རབས་ལྷུག་རྩོམ་དང་བསྡུར་ན་ཐུན་མིན་གྱི་་
ཁྱད་ཆོས་ཤིག་ཡོད་པ་ནི། རྩོམ་རིག་དང་ལོ་རྒྱུས། ཆོས་ལུགས་སོགས་རིག་གནས་
མཐའ་དག་མཉམ་བསྲེས་ཀྱིས་འབྲི་བའི་རྩོམ་སྟངས་དེ་ཡིན། “འབྲི་སྟངས་འདི་
ལའང་ཕྱིའི་རྣམ་པ་རྩོམ་ལུས་ཀྱི་ཆ་ནས་མཉམ་བསྲེས་བྱས་ཏེ་བྲིས་པ་དང༌།
ནང་དོན་གྱི་ཆ་བརྗོད་བྱ་སྣ་ཚོགས་མཉམ་བསྲེས་བྱས་ཏེ་བྲིས་པ་གཉིས་ཡོད།
རྩོམ་གྱི་ཕྱིའི་རྣམ་པའི་ཆ་རྩོམ་ལུས་སྣ་འཛོམས་ཡིན་པ་ནི། ལྷ་སྒྲུང་གི་རྩོམ་
- 232 -



སྟངས་དང་། དངོས་འབྲིའི་རྩོམ་སྟངས། གཏམ་རྒྱུད་ཀྱི་རྩོམ་སྟངས་གང་རུང་
ཡོད་ལ། ཚིག་སྦྱོར་སྤེལ་སྟངས་ཀྱི་ཆ་ནས་ཀྱང་རྐང་པས་བཅད་པ་དང༌། ལྷུག་པ།
བཅད་ལྷུག་སྤེལ་མའི་ལུས་གང་རུང་མཐོང་རྒྱུ་ཡོད། ནང་དོན་གྱི་ཆ་ནས་སྣ་
འཛོམས་ཡིན་པ་ནི། ལོ་རྒྱུས་དང་། རྩོམ་རིག ཆབ་སྲིད། དཔལ་འབྱོར། དམག་
དོན། མི་ཆོས་དང་ཡུལ་ཆོས་སོགས་རིག་གནས་མཐའ་དག་བརྩམས་ཆོས་གཅིག་
ཏུ་འབྲི་བའི་སྲོལ་ལུགས་ཡོད་པ་དེའོ། །”) ཞེས་པ་དང་། བོད་ཀྱི་གནའ་རབས་
རྩོམ་ལུས་ཀྱི་ཡ་གྱལ་དུ་གྱུར་པའི་ཐོ་འགོད་ལྷུག་རྩོམ་གླེགས་བམ་གཅིག་ལས་་་་་
རིག་གནས་ཀྱི་རྣམ་གྲངས་མང་པོ་ཞིག་མཐོང་ཐུབ་པར་མ་ཟད། རྩོམ་ལུས་ཀྱི་
རྣམ་པའང་གང་མང་ཞིག་ངང་གིས་ཆགས་ཤིང་འཕེལ་རྒྱས་འགྲོ་བ་མཐོང་ཐུབ།
བོད་ཀྱི་གནའ་རབས་ལྷུག་རྩོམ་ལ་མི་རིགས་སོ་སོའི་གནའ་རྩོམ་དག་ལ་མངའ་་་
བའི་ཐུན་མོང་གི་ཁྱད་ཆོས་དེ་དག་ཐོག་མ་ཉིད་ནས་ཡོད་པའི་རྒྱུ་མཚན་ཅི་ཡིན་
ཞེ་ན། “ འདི་ནི་གདོད་མའི་དུས་མི་རྣམས་ཀྱི་བསམ་གཞིག་གི་སྤྱིའི་ཁྱད་ཆོས་
ཤིག་སྟེ་གདོད་མའི་སྣ་འཛོམས་བསམ་གཞིག་གི་ཁྱད་ཆོས་ལས་བྱུང་བ་ཞིག་་་་་་
ཡིན། གདོད་མའི་དུས་ཀྱི་མིའི་བསམ་གཞིག་སྟེ་དོན་སྤྱིའམ་གཏན་ཚིགས་ཀྱི་
བསམ་གཞིག་(4#* E )དང་སྣང་བརྙན་བསམ་གཞིག་(JE* E. 4 )གཉིས་
སུ་གྱེས་མེད་པའི་དབང་གིས་སྐབས་དེའི་བརྩམས་ཆོས་སུ་བརྗོད་བྱ་གང་མང་་་་
འདུ་བར་མ་ཟད། བརྗོད་སྟངས་ཀྱི་ཆ་ནས་ཀྱང་དོན་རྐྱེན་ཞིབ་བརྗོད་བྱས་པའི་
ཐོ་འགོད་ལོ་རྒྱུས་རྣམས་ཀྱི་བདེན་པའི་ངོ་གདོང་གསལ་བར་ཡོད་ལ། སྒྲོ་
འདོགས་རང་བཞིན་ཆེ་བའི་ངག་རྒྱུན་གཏམ་རྒྱུད་དང་འཆར་ཡན་རང་བཞིན་་
ཆེ་བའི་ལྷ་སྒྲུང་གི་ཞིང་ཁམས་མཚོན་པའང་ཡོད། རྗོད་བྱེད་ཚིག་གི་ཆ་ནས་ཀྱང་
མགུར་དང་། གཏམ་དཔེ། ཤགས་ཚིག་སོགས་དཔེ་འཇོག་གསལ་ཞིང་མཛེས་པ།
དབྱངས་ཀྱི་འགྱུར་ཁུགས་དང་ལྡན་པ། རོ་ཉམས་ཀྱིས་མིའི་ཡིད་སེམས་འགུགས་
པ། གཏན་ཚིགས་རང་བཞིན་གྱི་དོན་བརྗོད་ནུས་པས་ཕྱུག་པ། མི་སྣའི་སྣང་
བརྙན་རྣམས་མིག་མདུན་དུ་ལྷང་ངེར་ཤར་བ་སོགས་ཡོད།”ི ཅེས་པས་གནའ་
— 233 -



རབས་ལྷུག་རྩོམ་གྱི་ངོ་གདོང་སྤྱི་རིས་ཙམ་ཞིག་ཡིད་ལ་འཁོར་ཐུབ་པ་ཡིན།
གདོད་མའི་མིའི་དེ་ལྟ་བུའི་བསམ་གཞིག་བྱེད་སྟངས་ལས་བྱུང་བའི་ལོ་་་་་
རྒྱུས་དང་རྩོམ་རིག་འདྲེས་མའི་ཁྱད་ཆོས་འདི་ནི་སྲོལ་རྒྱུན་གྱི་རྩོམ་སྟངས་གལ་་་
ཆེན་ཞིག་ཡིན། དེ་ཡང་ཐོ་འགོད་ལྷུག་རྩོམ་ལྟར་ལོ་རྒྱུས་དངོས་བྲིས་པ་རྣམས་
ལས། མང་ཆེ་བ་ཞིག་ལ་ལོ་རྒྱུས་ཀྱི་བདེན་པའི་ངོ་བོ་ཡལ་ནས་རྟོག་བཏགས་སྒྱུ་
རྩལ་གྱི་ཆ་སྣང་ལ། འགའ་ཞིག་དུས་ཡུན་རིང་པོར་ངག་ནས་ངག་ཏུ་བརྒྱུད་པ་
རྣམས་ཐོ་འགོད་བྱས་པས་དམངས་ཁྲོད་ངག་རྒྱུན་གཏམ་རྒྱུད་དུ་གྱུར། འགའ་
ཞིག་ཏུ་ལོ་རྒྱུས་དོན་རྐྱེན་གྱི་བྱུང་རིམ་རྣམས་ཞིབ་འབྲི་བྱས་པ་གསལ་ལ། མི་སྣ་
དང་དོན་རྐྱེན། དུས་དང་ས་གནས། བྱུང་རིམ་སོགས་ཞིབ་ཆ་ལྡན་ཞིང་མི་སྣའི་་
སྣང་བརྙན་གསོན་ཉམས་ལྡན་པར་བཞེངས་ཡོད་པས་ལོ་རྒྱུས་དང་རྩོམ་རིག་་་་
གཉིས་ཀའི་རིན་ཐང་མཉམ་དུ་གནས་ཞེས་བརྗོད་ཀྱང་ཆོག །
དུས་རབས་སྔོན་མའི་ལོ་རབས་བདུན་ཅུ་པའི་མཇུག་ཙམ་ནས་བཟུང་། མི་
རིགས་རང་གི་རིག་པའི་དཔའ་བོའི་དཔུང་ཁག་འབོར་ཆེན་ཞིག་འཚར་ལོངས་་
བྱུང་ཞིང་། མི་རིགས་ཀྱི་ཁྱད་ཆོས་དང་དུས་རབས་ཀྱི་སྙིང་སྟོབས་གཉིས་
འཛོམས་པའི་རྩོམ་རིག་བརྩམས་ཆོས་ཀྱང་ཆར་རྗེས་ཀྱི་མྱུ་གུ་བཞིན་ཐོན། དེའི་
ནང་དུ་སྔ་ན་མེད་པའི་རྩོམ་སྲོལ་གསར་པ་ཞིག་སྟེ། ལྷུག་རྩོམ་ཞེས་པའི་རྩོམ་
ལུས་བྱུང་བ་དང་། དེ་ལ་རྩོམ་གྱི་རྣམ་པ་དང་སྒྱུ་རྩལ། ནུས་ཤུགས་གང་ཅིའི་ཐད་
ནས་བལྟས་ཀྱང་ཐུན་མོང་མ་ཡིན་པའི་ཁྱད་ཆོས་མངོན་པར་གསལ་བ་ཞིག་་་་་་
ཐོན་འདུག
དེས་ན་ལྷུག་རྩོམ་ནི་རང་རེའི་བོད་མི་རིགས་ལ་མཚོན་ན་དེང་དུས་སྤྱི་་་་་
ཚོགས་གསར་པའི་ནང་བྱུང་བའི་རྩོམ་རིག་གི་རྣམ་པ་གསར་པ་ཞིག་ཡིན་པས་་་་་་
དང་། ( འདིར་བཤད་པའི་གསར་བྱུང་ཞེས་པ་ནི་བོད་ལ་གནའ་དུས་ནས་ལྷུག་
རྩོམ་ཞེས་པ་འདི་མེད་ཟེར་བ་མིན་གྱི། དེ་ནི་རྩོམ་རིག་བརྩམས་ཆོས་ཀྱི་ཆ་ནས་
རྣམ་པ་གསར་པ་དང་ནང་དོན་གསར་པ་སྟེ། དུས་རབས་ཀྱི་རང་བཞིན་ཆེས་
— 234 -



ཆེར་ལྡན་ཞིང་། བརྟན་ཆགས་ཀྱི་རྩོམ་ཚུལ་བཅས་ཡོད་པའི་རྩོམ་རིག་གི་རྣམ་པ་
གསར་པ་ཞིག་ལ་བྱ་བ་ཡིན།) དེ་ནི་བོད་ཀྱི་རྩོམ་རིག་འཕེལ་བའི་ས་ཞིང་
གཤིན་པོར་ཆུ་ལུད་དྲོད་གསུམ་གྱི་མཐུན་རྐྱེན་ཀུན་ནས་འཛོམས་པའི་གསར་་་་
རྩོམ་གྱི་མེ་ཏོག་ཕྲེང་བ་ལྷུག་པོར་གྲོལ་བ་ལགས་ཏེ། རྩོམ་པ་པོ་རྣམ་ཀྱིས་མུ་
མཐུད་དུ་སྐྱོང་གཉེར་ལེགས་པར་མཛད་པ་དང་སྒྱུ་རྩལ་གྱི་མཐོ་སར་དྲངས་་་་་་
ནས་བོད་མི་རིགས་ཀྱི་ལོ་རྒྱུས་ཀྱི་ཤེས་རིག་དང་དེང་དུས་ཀྱི་རྣམ་པ་གསར་པ་་་་
མངོན་པར་མཚོན་པར་བྱེད་པས་ན། མ་འོངས་པར་རྩོམ་རྩལ་གྱི་འབྲས་བུ་
གཡུར་དུ་ཟ་བ་སྨིན་པར་གདོན་མི་ཟའོ། །
ཉེ་བའི་ལོ་འགའི་རིང་འགྲེམ་སྤེལ་བྱས་པའི་ལྷུག་རྩོམ་དག་གི་ནང་དུ། ལ་
ལས་ཐུན་མོང་མ་ཡིན་པའི་མཐོ་སྒང་གི་ས་ཁམས་ཀྱི་ཆགས་ཚུལ་ལམ་ཡང་ན་་་་་
མཚན་སྙན་གྱི་བ་དན་རྒྱལ་ཁབ་ཕྱི་ནང་དུ་ལྷབ་ལྷུབ་གཡོ་བའི་རིག་གནས་ཀྱི་་་་
མཛད་རྗེས་བྲིས་ཤིང་། ལ་ལས་ཀུན་ཡིད་ཅིག་ཅར་དུ་འཕྲོག་ནུས་པའི་ཡུལ་
ལྗོངས་ཀྱི་མཛེས་རིས་དང་ཁོར་ཡུག་གི་ཁྱད་ཆོས་སོགས་ཀྱི་ངོ་མཚར་བའི་དགེ་་་
མཚན་ལ་དམིགས་ནས་བསྟོད་ཚིག་བྲིས་པ་དང་། ལ་ལས་ལོ་རྒྱུས་རིང་ཞིང་བབ་
ཆགས་པའི་གནའ་བོའི་ཡུལ་སྲོལ་གོམས་གཤིས་བཟང་པོ་ལ་བསྔགས་བརྗོད་་་་་་
མཛད་ཅིང་། ལ་ལས་བསྡུས་བརྗོད་དམ་གབ་ཚིག་གི་ཚུལ་དུ་སྤྱི་ཚོགས་སྟེང་གི་
ཚུལ་མིན་གྱི་བྱ་སྤྱོད་ལ་སུན་འབྱིན་དང་ངོ་རྒོལ། དགག་རྒྱག་མཛད་ལ། ལ་ལས་
ཕྱི་རོལ་ཡུལ་གྱི་བྱ་དངོས་ཤིག་ལ་བསྔགས་བརྗོད་བྱས་པ་བརྒྱུད་ནས་སྤྱི་ཚོགས་་་
རིང་ལུགས་སམ་ཏང་གི་འགོ་ཁྲིད་ལ་བསྔགས་བརྗོད་མཛད་ཅིང༌། བོད་མི་
རིགས་ཀྱི་རྣམ་པར་བཀྲ་བའི་བློ་གྲོས་དང་ལས་ལ་བརྩོན་པའི་རང་བཞིན། མེས་
རྒྱལ་ལ་དགའ་ཞེན་ཆེ་བའི་བསམ་བློ་བཅས་ལ་བསྟོད་བསྔགས་ཆེས་ཆེར་མཛད།
ལ་ལས་རང་ཉིད་ཀྱི་མཐོང་ཐོས་དྲན་རེག་བྲིས་པ་བརྒྱུད་དེ་རང་མི་རིགས་ཀྱི་་་་
མདུན་ལམ་ལ་སེམས་ཁུར་བྱེད་པ་སྟེ་རང་ཉིད་ཀྱི་ཡིད་སེམས་ཕངས་མེད་དུ་་་་་
བཏོན་པས་ཀློག་པ་པོ་རྣམས་ལ་སྐུལ་འདེད་ཀྱི་ནུས་པ་ཆེས་ཆེར་ཐོན་འདུག
- 235 -



འདི་དག་ཚང་མ་སྲིད་ཇུས་གསར་པའི་ཉིན་བྱེད་འོག་རང་རེའི་མི་རིགས་ཀྱི་་་་་
གསར་བྱུང་རྩོམ་མཁན་རྣམས་ཀྱི་བློ་གྲོས་ལས་བྱུང་བའི་གྲུབ་འབྲས་དངོས་ཤིག་
ཡིན་ལ། དེང་རབས་མི་རིགས་རྩོམ་རིག་རྒྱུ་རྩལ་གྱི་འཕེལ་རྒྱས་ལའང་སྐུལ་
འདེད་ཀྱི་ནུས་པ་ཆེན་པོ་ཐོན་ཡོད་ཕྱིར། དངོས་གནས་དགའ་འོས་པ་དང་
སྤོབས་པ་སྐྱེད་འོས་པའི་གནས་ཤིག་ཡིན་པར་འདོད་དོ། །
དུས་སྐབས་གསར་པའི་བོད་ཀྱི་ལྷུག་རྩོམ་གྱི་རྩོམ་པ་པོའི་དཔུང་ཁག་ཧ་་་་
ཅང་རྒྱ་ཆེ་སྟེ། ཁོང་ཚོའི་གྲས་སུ་སྲིད་སྟེགས་སྟེང་གི་མི་སྣ་གྲགས་ཅན་ཡོད་ལ།
རིག་རྩལ་ལས་རིགས་ཐད་ཀྱི་སྙན་ངག་པ་དང་སྒྲུང་གཏམ་པ། འཁྲབ་གཞུང་
རྩོམ་མཁན་དང་། མཁས་པ་རྒན་པ། ན་གཞོན་ཤེས་ཡོན་ཅན། བུད་མེད་རྩོམ་པ་
པོ་བཅས་འདུས་པ་རེད། ཁོ་ཚོ་རྩོམ་འབྲི་བར་དགའ་ཞིང་མོས་པར་མ་ཟད་བོད་
སྤྱི་ཚོགས་ལ་འགན་ཁུར་འདུ་ཤེས་ཤུགས་དྲག་པའི་མི་སྣ་དག་ཏུ་ངེས། ཁོང་ཆོས་
གསར་རྩོམ་ལ་འཇུག་ཅིང་བརྗོད་བྱ་ཞིག་གཏན་ལ་འབབ་སྐབས། ཡུལ་དུས་ཀྱི་
ཚད་བཀག་མེད་པར། རྒྱལ་ཁབ་ཕྱི་ནང་གི་དོན་རྐྱེན་དང་མི་སྣ། རང་བྱུང་གི་
ཡུལ་ལྗོངས། ཡུལ་སྲོལ་གོམས་གཤིས་སོགས་སྣ་རེ་འབྲི་བའམ་ཡང་ན་མཉམ་
བསྲེས་བྱས་ཏེ་འབྲི་བ་དང་། སྤྱི་ཚོགས་ཀྱི་དོན་སྙིང་རྒྱ་ཆེན་པོ་ལྡན་པའི་བརྗོད་
བྱ་རྒྱ་ཆེན་པོ་དང༌། ཡང་ན་ནང་དོན་ངེས་ཅན་ཞིག་ལྡན་པའི་འཚོ་བའི་ཁྲོད་ཀྱི་
དོན་ཕྲན་ཚེགས་རྣམས་དམིགས་སུ་བཟུང་ཞིང་རྟོག་བཟོ་བྱས་ཏེ་འབྲི་རུང་བའི་
ལྷུག་རྩོམ་གྱི་ཁྱད་ཆོས་གཙོ་བོ་དག་ལ་མཐོང་ཆེན་གནང་གི་ཡོད། །
ང་ཚོས་དུས་སྐབས་གསར་པའི་ལྷུག་རྩོམ་གྱིས་སྤྱི་ཚོགས་ལ་ཐོན་པའི་ནུས་་་
པ་དང་དགེ་མཚན་གླེང་སྐབས་བསམ་བློ་འདི་ལྟར་བཏང་ན་འོས་སྙམ་སྟེ། དུས་
རབས་སྔོན་མའི་སྨད་ཙམ་ནས་བཟུང་། མཚོ་བོད་མཐོ་སྒང་ནི་རྒྱལ་ཁབ་ཕྱི་ནང་
ཀུན་གྱི་མི་རྣམས་ཀྱི་མིག་གི་ལྟ་ས་དང་ཡིད་ཀྱི་དབང་པོ་གཏོད་ཡུལ་འགངས་་་་
ཆེན་ཞིག་ཏུ་གྱུར་ཅིང་འགྱུར་བཞིན་ཡོད་པ་ལས། ཁོང་ཚོས་གནས་འདིར་ལོ་ངོ་
བཅུ་ཕྲག་ཁ་ཤས་ནང་བྱུང་བའི་གནམ་ས་བླ་འོག་བསྒྱུར་བ་ལྟ་བུའི་འགྱུར་ལྡོག་
- 236 -



་་་་་་
དེ་རྟོགས་འདོད་པ་མ་ཟད། དུས་ཡུན་ཤིན་ཏུ་རིང་བའི་གནའ་བོའི་མཐོ་སྒང་གི་
ཤེས་རིག་ལོ་རྒྱུས་ལའང་སྐོམ་པས་ཆུ་འདོད་བཞིན་འཇུག་འདོད་སྐྱེས་ཤིང་།
བོད་ཀྱི་དེང་རབས་ལྷུག་རྩོམ་གྱིས་སྒྱུ་རྩལ་གྱི་ཉམས་འགྱུར་ཕུན་སུམ་ཚོགས་
པའི་སྒོ་ནས་ཀློག་པ་པོ་སོ་སོའི་དགོས་འདོད་སྐོང་བཞིན་ཡོད། །
༡༩༧༨ ལོ་ནས་༢༠༠༦ལོའི་བར་ནི། ལོ་རྒྱུས་སྟེང་གི་དུས་སྐབས་གང་
ཞིག་གིས་ཀྱང་བསྒྲུན་དུ་མི་ནུས་པའི་དུས་ཤིག་ཡིན་ཏེ། ལྷུག་རྩོམ་ལ་མཚོན་ན་
དུས་སྐབས་འདི་ནི་མཚོ་བོད་མཐོ་སྒང་གི་ས་ཕྱོགས་ཀུན་ཏུ་རྩོམ་ལུས་འདིའི་་་་་
ལྗང་མྱུག་རྣམ་པར་རྒྱས་ཤིང་མེ་ཏོག་ལྷུག་པར་བཞད་པ། འབྲས་བུ་གཡུར་དུ་ཟ་
བའི་ལང་ཚོ་ངོམ་པའི་དུས་སྐབས་ཤིག་ཡིན། འདིར་ང་ཚོས་རགས་རྩིས་ཤིག་
བྱས་པ་ལྟར་ན། བོད་ཡིག་རྐྱང་རྐྱང་གི་ལམ་ནས་བྲིས་པའི་ལྷུག་རྩོམ་གྱི་གྲངས་
ཀ་ཆིག་སྟོང་ཙམ་ལ་བསླེབས་པ་དང༌། ༡༩༨༥ལོར་བོད་ལྗོངས་མི་དམངས་
དཔེ་སྐྲུན་ཁང་གིས་དཔེ་བསྐྲུན་བྱས་པའི་《བོད་ལྗོངས་ཀྱི་ལྷུག་རྩོམ་བདམས་་་་་
བཀོད་》ནང་བསྡོམས་པས་ལྷུག་རྩོམ་༣༦བསྡུས་ཡོད་པ་དང་། ༡༩༨༦ལོར་
དཔེ་བསྐྲུན་བྱས་པའི་«བོད་ཀྱི་དེང་རབས་ལྷུག་རྩོམ་གདམ་བཀོད་》ནང་་་་་་་་
བསྡོམས་པས་ལྷུག་རྩོམ་༣༧བསྡུས་ཡོད། ༡༩༩ ༣ལོར་མཚོ་སྔོན་མི་རིགས་དཔེ་
སྐྲུན་ཁང་གིས་དཔེ་བསྐྲུན་བྱས་པའི་ལྷུག་རྩོམ་བདམས་བསྒྲིགས་( བོད་ཀྱི་དེང་་
རབས་དཔེ་ཚོགས— «ཁ་བའི་རྣམ་ཤེས་») ནང་དུ་བསྡོམས་པས་ལྷུག་རྩོམ་
༥༧བསྡུས་ཡོད་པ་དང་། ༢༠༠༡ གི་ལོར་དཔེ་བསྐྲུན་བྱས་པའི་ལྷུག་རྩོམ་
བདམས་བསྒྲིགས་( སྦྲང་ཆར་ལོ་འཁོར་༢༠ དཔེ་ཚོགས་《ལྷུག་རྩོམ་པདྨའི་ཟེའུ་་
འབྲུ་») ནང་ལྷུག་རྩོམ་༦༩ བསྡུས་ཡོད། ༢༠༠༠ ལོར་མཚོ་སྔོན་མི་རིགས་དཔེ་
སྐྲུན་ཁང་གིས་དཔེ་སྐྲུན་བྱས་པའི་ཞྭ་ནག་པ་བ་རེས་ཀྱི་ལྷུག་རྩོམ་ཕྱོགས་་་་་་་་
བསྒྲིགས་《སྔོན་མོ་སྤང་ལས་འཁྲུངས་པའི་སེམས་ཀྱི་རོལ་མོ་》ནང་ལྷུག་རྩོམ་་་་་
༤རབསྡུས་ཡོད། ༢༠༠༤ལོར་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་
ལྡོང་ཡོན་ཏན་རྒྱ་མཚོའི་ལྷུག་རྩོམ་ཕྱོགས་བསྒྲིགས་《སྐད་ཆའི་ལང་ཚོ་》ནང་་་་
- 237 -



ལྷུག་རྩོམ་༥༡ བསྡུས་ཡོད། གོང་གསལ་གྱི་ལྷུག་རྩོམ་དཔེ་དེབ་དྲུག་པོ་འདི་དག་
གིས་གཞི་རྩའི་སྟེང་བོད་ཀྱི་དེང་རབས་ལྷུག་རྩོམ་འཕེལ་རྒྱས་ཀྱི་གྲུབ་འབྲས་་་་་་
གཙོ་བོའི་ཕྱོགས་མཚོན་ཡོད། ༡༩༨༠ལོ་ནས་༢༠༠༥བར་གྱི་ལོ་ངོ་ཉེར་ལྔ་ཙམ་
གྱིས་རིང་རང་ཅག་གི་ལྷུག་རྩོམ་རྩོམ་པ་པོའི་དཔུང་ཁག་འདི་འབྲས་བུའི་ཁུར་་་
གྱིས་ལྕི་བཞིན་མི་རིགས་གཞན་དང་གཞན་གྱི་རྩོམ་པ་པོ་རྣམས་ཀྱིས་དུས་་་་་་་
རབས་གཅིག་གམ་ཡང་ན་དེ་ལས་རིང་བའི་དུས་ཡུན་དུ་སོང་བའི་ལམ་དེར་་་་་
བསྐྱོད་ཅིང་སྐྱོད་བཞིན་མཆིས་ལ། ༡༩༨༥ལོར་ཞིང་ལྗོངས་ལྔའི་མཉམ་འབྲེལ་
གྱིས་བསྒྲུབས་པའི་བོད་ཀྱི་དེང་རབས་རྩོམ་རིག་བྱ་དགའ་དཔྱད་འདེམས་་་་་་་
ཚོགས་འདུའི་སྟེང་ལྷུག་རྩོམ་བཞིར་གཟེངས་སུ་བསྟོད་པའི་བྱ་དགའ་ཐོབ་པ་་་་་
དང་། འབྲེལ་ཡོད་དཔྱད་གཞི་ལྟར་ན་༡༩༨༥ལོ་ནས༢༠༠༥བར་ལྷུག་རྩོམ་
བཅུ་ཕྲག་གཅིག་ལྷག་ལ་རིམ་པ་སོ་སོའི་བྱ་དགའ་ཐོབ་ཡོད་པ་འདིས་དེང་་་་་་་
རབས་བོད་ཀྱི་ལྷུག་རྩོམ་ཞེས་པའི་རྩོམ་ལུས་ཀྱི་གསར་རྩོམ་ཉམས་མྱོང་དང་སྒྱུ་་་
རྩལ་མཚོན་སྟངས་ཀྱི་ཆུ་ཚད་ཅུང་མཐོ་བ་ཞིག་ཏུ་བསླེབས་འདུག་པ་མཚོན་ནོ། །
བོད་རིགས་རྩོམ་པ་པོས་བརྩམས་པའི་ལྷུག་རྩོམ་འདི་རིགས་ཀྱི་བརྗོད་བྱ་་་
ཁྱབ་རྒྱ་ཆེ་བ་མ་ཟད། བརྗོད་དོན་གྱི་ཟབ་ཚད་ཀྱང་རིམ་བཞིན་གཏིང་རིམ་དུ་
ཕྱིན་འདུག ང་ཚོས་བོད་ཀྱི་ལྷུག་རྩོམ་གྱི་བརྗོད་བྱའི་ནང་དོན་གྱི་ཐད་ལ་ཕྱོགས་
བསྡོམས་དང་དབྱེ་བ་ཙམ་ཕྱེ་ན། གཙོ་བོ་ཕྱོགས་གསུམ་ནས་འཆད་ན་འོས་སྙམ་
སྟེ། མཚོ་བོད་མཐོ་སྒང་གི་རང་བྱུང་ཁམས་ཀྱི་མཛེས་སྡུག་བྲིས་པའི་ལྷུག་རྩོམ་
དང༌། བོད་ཀྱི་རིག་གནས་གོམས་སྲོལ་བྲིས་པའི་ལྷུག་རྩོམ། མི་རབས་གསར་པའི་
སྤོབས་པ་དང་རེ་འདུན་བྲིས་པའི་ལྷུག་རྩོམ་བཅས་སུ་སྣང་བ་ཅུང་རྒྱས་པར་་་་་
བཤད་པ་ལ། །
238 --



ས་བཅད་གཉིས་པ། མཚོ་བོད་མཐོ་སྒང་གི་རང་བྱུང་
མཛེས་སྡུག་བྲིས་པའི་ལྷུག་རྩོམ་གྱི་སྐོར།
ང་ཚོ་མཚོ་བོད་མཐོ་སྒང་ཞེས་པའི་ས་ལ་དགེ་བཅུ་ཚང་བའི་གནས་འདིར་
འཚོ་ནའང་། མཐོ་སྒང་གི་དགེ་མཚན་རྟོགས་པའི་མི་ཤིན་ཏུ་ཉུང་ལ། ལྷག་པར་
མཐོ་སྒང་གི་ཁོར་ཡུག་གཙང་ཞིང་དག་པ་མེ་ལོང་ལྟ་བུ་དང་རི་ཆུ་མཛེས་ཤིང་་་་་
སྡུག་པ་སྐྱེད་ཚལ་ལྟ་བུ་དང་། དུས་བཞིའི་དབྱེ་བ་གསལ་ཞིང་ཆར་ཆུ་སྙོམས་
པའི་གནས་མཆོག་ཏུ་འཚོ་བ་རོལ་བའི་སྐལ་བ་ལྡན་ནའང་སེམས་ནང་ལོག་་་་་་
དང་གྲོང་ཁྱེར་སོགས་ཡུལ་གཞན་དང་གཞན་དུ་ཤོར་ཞིང་མཐོ་སྒང་གི་དགེ་་་་་་
མཚན་དང་དེའི་ཁྱད་ཆོས་སོགས་ལ་བསམ་བློ་དེ་འདྲ་མི་གཏོང་བ་རེད། ནང་
སྒོས་སུ་མཐོ་སྒང་གི་རྩ་བའི་རྨང་གཞིར་གྱུར་པའི་ས་ཆུ་ནགས་གསུམ་དང་རླུང་་
ཆར་སྤྲིན་གསུམ་ལ་བསམ་བློའི་བརྩེ་དུང་གི་འདུན་མ་བཅོལ་མཁན་ནི་དེ་བས་་་
ཉུང་བ་རེད། །
མཚོ་བོད་མཐོ་སྒང་ལ་བསམ་བརྗོད་ཀྱི་ཡུལ་ལས་འདས་པའི་ལོ་རྒྱུས་རང་
བཞིན་གྱི་འགྱུར་ལྡོག་བྱུང་ཞིང་། གནས་འདིར་འཚོ་བའི་མི་རྣམས་ནི་བློ་རིག་
གསལ་ཞིང་ཀུན་རྟོག་ཕུན་སུམ་ཚོགས་པ། རྟོག་བཏགས་ཀྱི་རླབས་རིས་ནམ་
མཁའི་ཀློང་རིམ་དུ་འཕྱོ་བ་ཞིག་ཡིན་ཕྱིན་ཕྱི་སྣོད་ཀྱི་འཇིག་རྟེན་མཐའ་དག་་་་
དུས་སྐབས་གསར་པའི་ལྷུག་རྩོམ་གྱི་བརྗོད་གཞིའི་སྟེགས་བུར་ཉམས་འགྱུར་་་་་
རྫོགས་པའི་སྟངས་སྟབས་བསྒྱུར་བ་དང་། རྩོམ་པ་པོ་དག་ལ་ཁྱད་དུ་མངའ་བའི་
ཕྲ་ཞིབ་ཀྱི་བློ་གྲོས་དང་ཚོར་འདུ་དྲག་པོའི་རྐྱེན་གྱིས་བསྐུལ་ཏེ། ཡིད་ཀྱི་འགྱུར་
བ་སྣ་ཚོགས་ཕྱི་དངོས་པོའི་སྟེང་དུ་འཕོས་ཤིང་མཚོན་གང་ཐུབ་བྱས་པའི་ལྷུག་་་
རྩོམ་མང་པོ་ཆར་རྗེས་ཀྱི་ཤ་མོ་བརྡོལ་བ་ལྟར་བྱུང་། དཔེར་ན། 《རྐང་ལམ་ཕྲ་
མོ་»ི ཡིས་མཚོ་བོད་མཐོ་སྒང་གི་ས་ཁམས་ཆགས་ལུགས་ལ་རྟོག་ཞིབ་ཕྲ་ཞིབ་་་
གནང་ཡོད་ཅིང་། ས་རྩུབ་གཡང་གཟར་གྱི་བྲག་རིའི་སྟེང་དུ་ཁྱིམ་གཞི་བཙུགས་
- 239 _་



ཤིང་བགྲོད་ལམ་བཏོད་པའི་བོད་མིའི་སྤོབས་པ་སེམས་གཏིང་ནས་ཁས་བླངས་་
པ་མ་ཟད། རྩོམ་པ་པོ་ཁོ་རང་ཡང་གནས་དེ་ལྟ་བུར་ཆགས་པའི་གྲོང་ཚོ་ཁྲི་ཁྲི་
འབུམ་འབུམ་ནང་གི་གཅིག་ཏུ་སྐྱེས་པས་ན་ཆུང་དུས་ནས་བཟུང་རི་གྲོང་གི་་་་་
བགྲོད་ལམ་ཉག་གཅིག་ཏུ་གྱུར་པའི་རྐང་ལམ་ཕྲ་མོར་རང་ཤུགས་ཀྱིས་དུང་་་་་་
ཞེན་ཟབ་མོ་ཞིག་ཆགས་ཡོད། “ ཆར་བ་ཟིམ་ཟིམ་དུ་འབབ་པའི་ཉིན་ཞིག་ལ།
ངས་ཐེངས་དང་པོར་དཔེ་ཁུག་ཁུར་ཏེ་ང་ཚོའི་སྡེ་འདབས་ཀྱི་རྐང་ལམ་ཕྲ་མོ་དེ་
དེད་ནས་སློབ་གྲྭར་སོང་བ་ཡིན། རྐང་ལམ་ཕྲ་མོ་དེ་ནི་ང་ཚོའི་སྡེ་འདབས་ནས་
ཐུར་དུ་སྐྱ་ཐག་གེར་ཡོད་ཀྱང་། ཉིན་དེར་ཆར་བས་བྲན་པར་བརྟེན་སྣུམ་ཤིག་
གེ། སྨུག་སེང་ངེར་འདུག ལམ་དཀྱིལ་ཀྱི་རྡེའུ་ཟེགས་རྣམས་བརླན་ཞིང་འཇམ་
ལ། སྣུམ་ཞིང་འོད་འཕྲོ་བ་དང་། ལམ་འགྲམ་གྱི་ལྗོན་ཤིང་ཐོར་བུ་དང༌། དྲ་མ་
དང་ལྕང་མ་ལ་སོགས་པ་ཆར་རླུང་འཇམ་པོའི་གྲོགས་དང་བསྡེབས་ནས་དལ་་་་
བུར་གཡོ་ཞིང་ཡོད་པས། རི་སྐེད་དུ་ཕར་གུག་ཚུར་ཡོན་གྱི་ཚུལ་དུ་ཡོད་པའི་
རྐང་ལམ་ཕྲ་མོ་དེ་ལའང་སྲོག་གི་དབང་བོ་ཞུགས་ཏེ་གཡུ་འབྲུག་གསོན་པོ་ཞིག་་
འཁྱུག་ལྡེམ་བྱེད་པ་དང་ཨ་ན་མ་ན་རེད།”@) རྩོམ་པ་པོས་རི་ཁུལ་དུ་གྱ་གྱུར་་་་
འཐེན་པའི་རྐང་ལམ་ཕྲ་མོ་དེ་ལོ་རྒྱུས་སྟེང་གི་རི་གྲོང་རེ་རེར་མཚོན་ན་བསུབ་་་་
ཏུ་མེད་པའི་བྱས་རྗེས་དང་ངོ་མཚར་བསྐྲུན་ཡོད་ཚུལ་བྲིས་ནས་གཞུང་ལམ་གྱི་་་
ཡོན་ཏན་དེ་ལས་ལྷག་པ་དང་། མི་རྣམས་ལ་རེ་སྙེག་བྱེད་པའི་ཕྱོགས་གསར་པ་
ཞིག་སྟོན་འདོད་པའི་བསམ་བློ་མངོན་འདུག རྐང་ལམ་དང་གཞུང་ལམ་གཉིས་
བྲིས་ཏེ་བོད་ཀྱི་སྲོལ་རྒྱུན་རིག་གནས་དང་དེང་རབས་རིག་གནས་གཉིས་ཐབས་
མཁས་ཀྱིས་མཚོན་ཡོད་པ་དང་། “ ལམ་ཕྲན་འདིས་བོད་གངས་ཅན་གྱི་ལོ་རྒྱུས་
ཐོག་མར་བསྐྲུན་ཏེ་རིག་དར་གྱི་བོད་རིགས་འདི་སྔོན་ཐོན་གྱི་རི་རྩེར་བསྐྱལ་པ་་
དང་། ལྔ་རིག་གི་གླེགས་མཛོད་ཀྱིས་ལྕགས་རི་བསྐོར་ཏེ་འཛམ་གླིང་གི་ཡང་རྩེ་
ནས་ཁྱིམ་གཞི་བཙུགས།” $ ཞེས་ལོ་ངོ་སྟོང་ཕྲག་དུ་མའི་རིང་ལ་བསྐྲུན་ཅིང་་་་་་
བསགས་པའི་སྲོལ་རྒྱུན་རིག་གནས་འདིས་རང་རེའི་ལོ་རྒྱུས་སྟེང་ཟིན་པའི་གོ་་་་
- 240 -



གནས་དང་ཕན་ཡོན་ལ་ཁས་ལེན་གཏན་ཁེལ་བྱས་པ་དང་། སྐབས་འདིར་རྩོམ་
པ་པོ་ཉིད་ལོ་རྒྱུས་ལ་ཕྱིར་མིག་ལྟ་མཁས་པ་ཞིག་ཡིན་པ་མ་ཟད། མ་འོངས་པའི་
མདུན་ལྗོངས་ལ་རྒྱང་ལྟ་བྱེད་ཕོད་པ་ཞིག་ཏུ་ལགས་པས། ཁོང་གི་སེམས་གཏིང་
ནས་ཤེས་ཚོར་བྱུང་བ་ནི། “ གནའ་མིས་བཏོད་པའི་རྐང་ལམ་ཕྲ་མོ་འདི་རྒྱ་ཆེ་
རུ་གཏོང་བ་ལ་ས་འཇོར་གཅིག་བརྐོས་མ་མྱོང་ལ་ཁེམ་གང་ཡང་བཅུས་མ་མྱོང་།
རྐང་ལམ་ཕྲ་མོ་འདིའི་ཐོག་ཏུ་གོམ་པའི་འདེགས་འཇོག་ཅི་ཙམ་བསྒྱུར་བ་ནི་་་་་
བགྲང་གིས་མི་ལང་ན་ཡང་། རྐང་ལམ་ཕྲ་མོ་འདིའི་ཕན་ཡོན་དང༌། ནང་སྒོས་སུ་
རྐང་ལམ་ཕྲ་མོ་འདི་ལ་གཟི་བརྗིད་དང་ལ་རྒྱ་སྣོན་རྒྱུ་ནི་ཡིད་ལའང་དྲན་མ་་་་་
མྱོང་།”% ཞེས་གདོད་མའི་དུས་ནས་བཏོད་པའི་ལམ་ཕྲན་འདིའི་སྟེང་དུ་མི་་་་་
རབས་དུ་མ་ཞིག་གཅིག་རྗེས་གཅིག་གིས་སྙེག་སྟེ་ད་ལྟའི་དུས་སུ་བསླེབས་པ་ནི་་་
རྐང་ལམ་འདིས་བོད་མི་རིགས་ལ་བཞག་པའི་གཟི་འོད་འབར་བའི་བྱས་རྗེས་་་་
སུ་ཀུན་གྱི་ཁ་ན་རླུང་ལྟར་སྒྲོག་གིན་ཡོད་ནའང༌། མི་རིགས་གཞན་དང་གཞན་
གྱི་གོང་འཕེལ་བྱ་ལྟར་མགྱོགས་པའི་དུས་འདིར་རང་རིགས་ད་དུང་ཡང་“ ཁོད་
སྙོམས་ཤིང་ཡངས་པའི་གཞུང་ལམ་གྱི་བསླུ་བྲིད་ལ་རྒྱབ་ཀྱིས་ཕྱོགས་པའི་ཤེས་
ཚོར་བྱུང་། དེ་ནི་རྨོངས་པ་དང་རྗེས་ལུས་ཀྱི་གཉིད་ལས་སད་པའི་འབོད་སྒྲ་
ཡིན་པ་དང་། འབོད་སྒྲ་དེ་ལ་རི་ཀླུང་མ་ལུས་ཀྱིས་ལགས་སོའི་ཚིག་གི་མེ་ཏོག་མ་
འཐོར་ཡང་། མ་མཐའ་ཡང་དེས་ང་ཚོ་ཚང་མར་རྙིང་པ་དང་དེང་རབས་ཀྱི་
ཁྱད་པར་གསལ་དུ་བཅུག་ཅིང་། བར་ཁྱད་དེ་ཉིད་མེད་པར་གཏོང་བ་ལ་བསམ་
བློ་གསར་པ་ཞིག་ཀྱང་བསྩལ་བྱུང་།”ོ།
ཡང་«དགུ་ཆུའི་གླུ་དབྱངས་»® ཀྱིས་མཚོ་བོད་མཐོ་སྒང་གི་ཁྱད་ཆོས་་་་
གཙོ་བོ་སྟེ། རྩི་ཤིང་མ་ལུས་ཕུན་ཚོགས་སུ་རྒྱས་ཤིང་ཆུ་བོ་ཡོད་ཚད་ལྷུང་ལྷུང་དུ་
འབབ་པའི་མཛེས་སྡུག་མ་ལུས་དགུ་ཆུའི་སྟེང་འཕོས་ཏེ་“ དྭངས་གཙང་གི་་་་་་
བཞིན། གྱ་གྱུའི་འགྲོས། ལྷུང་ལྷུང་གི་སྒྲ…..” ཞེས་ཀློག་པ་པོའི་མིག་དང་སྙན་
དབང་གི་ལམ་དུ་མདུན་བསྐྱོད་ཀྱི་རླབས་སྒྲ་མཁའ་ལ་འཕྱུར་ཅིང་གསོན་ཤུགས་
- 241 -



ཀྱི་ལང་ཚོ་དར་ལ་བབ་པའི་ཆུ་བོ་ཉམས་མེད་ཅིག་གི་གཟུགས་བརྙན་གསལ་་་་་
བར་བཀོད་པ་དང༌། དེར་མཐུད་ནས་“ དེ་ནི་གཙང་པོ་ལྷུང་ལྷུང་དལ་གྱིས་
བཞུར་བ་དང་མི་མཚུངས་ཏེ། བྱང་ཕྱོགས་དངུལ་འབྲུག་རིང་མོ་ཞིག་ང་རྒྱལ་
གྱིས་མ་བཟོད་པར་ས་བབས་ཏེ་འཁྱུག་འགྲོས་བྱེད་པའི་གར་སྟབས་སྒྱུར་བར་་་
བྲེལ་བའི་གཟུགས་བརྙན་འཛིན།”9 ཞེས་ཏེ། སྲོལ་རྒྱུན་གྱི་རྩོམ་སྟངས་ལས་
རིང་དུ་བརྒལ་བའི་རྩོམ་ཐབས་གསར་པར་བསྟེན་ནས་དགུ་ཆུའི“ གླུ་དབྱངས”
དེ་སྤྱིར་བཏང་གི་གླུ་དབྱངས་ཤིག་དང་སྤྱིར་བཏང་གི་ཆུ་བོའི་རླབས་སྒྲ་ཞིག་་་་་
མིན་པར་བོད་མི་རིགས་འདིས་གནའ་ནས་ད་བར་ལུས་ཀྱིས་མྱོང་ཞིང་ངག་ཏུ་་་
གྱེར་བའི་དགའ་སྐྱོ་ཟུང་གི་“ གླུ་དབྱངས་” ཤིག་ཡིན་པ་དང་། ཡང་གཅིག་ན་
དགུ་ཆུ་ནི་གངས་ལྗོངས་དང་ནང་སྒོས་སུ་རང་གི་ཕ་ཡུལ་རེབ་གོང་ཕྱོགས་སུ་་་་
གནས་ཚུལ་ཅི་བྱུང་གསལ་བར་གཟིགས་མྱོང་བའི་བློ་ཁོག་དྲང་ཞིང་ཡ་ཡོ་བྲལ་་་
བའི་ལོ་རྒྱུས་རྒན་པོའི་སྣང་བརྙན་གསོན་ཉམས་ལྡན་པར་བྲིས་ནས། གསར་
རྩོམ་གྱི་སྨྱུག་རྩེ་ཐོག་མཐའ་བར་གསུམ་དུ་ལོ་རྒྱུས་ཀྱི་རྗེས་སུ་དམ་པོར་འབྲངས་་
ཤིང་། བོད་མིའི་སྙིང་སྟོབས་དང་གཟི་བརྗིད། སྟབས་ཉེས་དང་ཕམ་ཁ་སོགས་
ཕྱོགས་མང་པོ་ཞིག་གི་ཐད་ནས་ལེགས་པར་མཚོན་པ་ནི་དུས་རབས་ཀྱི་དགོས་
མཁོ་དང་མི་རྣམས་ཀྱི་རེ་སྨོན་དང་ཡོངས་སུ་འཚམ་པ་ཞིག་ཡིན། །
ལྷག་པར་“ ཀྱེ་དགུ་ཆུ་ལགས། དེ་ལྟ་བུ་ཞིག་ཡིན་པ་བདེན་པའི་ཕྱིར། ཁྱོད་
ནི་ཐན་པའི་བྲག་རི་གཏོར་བའི་གནམ་ལྕགས་ཀྱི་ཐོག་མདའ། ཁྱོད་ནི་ཚ་བའི་
གདུང་བ་སེལ་བའི་འཆི་མེད་ཀྱི་བདུད་རྩི། ཁྱོད་ནི་སྐོམ་པའི་སྡུག་བསྔལ་འཇིལ་
བའི་སྦྲང་ཆར་གྱི་བསིལ་མ། ཁྱོད་ནི་མུན་ཁའི་ཡོལ་བ་རློག་པའི་འཇིག་རྟེན་གྱི་
སྒྲོན་མེ། ཁྱོད་ནི…...”འ© ཞེས་བརྗོད་འདོད་ཀྱི་དམིགས་ཡུལ་དེ་མངོན་སུམ་དུ་
བསྟན་ཞིང་ཕར་ལ་བློས་བཏགས་ཤིང་གང་ཟག་ཅིག་ཏུ་སྒྲོ་བཏགས་ནས། ལས་
ལ་བརྩོན་ཞིང་དཔའ་ངར་ལྡན་པ། བློ་རིག་རྣོ་ཞིང་སྤོབས་པས་ཁེངས་པའི་བོད་
རིགས་མི་དམངས་ཀྱི་གཤིས་ཀ་དེ་“ ཁྱོད་ནི་” ཞེས་དགུ་ཆུའི་སྟེང་སྤོས་པ་དང་།
— 242 –



དགུ་ཆུའི་བཞུར་རྒྱུན་གྱི་གཟུགས་བརྙན་དུ་བོད་རིགས་མི་དམངས་རྣམས་ཀྱི་་་་
སྙིང་སྟོབས་བསྟིམས་ཡོད། འདིར་རྩོམ་མཁན་གྱི་ཤུགས་དྲག་པའི་ཚོར་འདུ་དང་
ཕུན་སུམ་ཚོགས་པའི་ཀུན་རྟོག་ལ་བརྟེན་ནས། “ མ་འོངས་པས་ཁྱོད་ལ་ལག་
བརྡ་བསྟན་ནས་འབོད་ཀྱིན་ཡོད་ཅིང་། ཁྱོད་ཀྱི་འདུན་པ་དང་། རེ་བ། བདེ་སྐྱིད་
རྣམས་མ་འོངས་པའི་ལག་ཏུ་བསྣམས་ཡོད་པས། རྙིང་པའི་གྲམ་པ་དང་། རྗེས་
ལུས་ཀྱི་ལུང་བ། རྨོངས་དད་ཀྱི་འཕྲང་འགག་མ་ལུས་ཕངས་མེད་དུ་བསྐྱུར་ནས་
མ་འོངས་པའི་ཕྱོགས་སུ་རྒྱུགས་ཤིག་” ཅེས་རྩོམ་མཁན་གྱི་རེ་སྙེག་དང་སྨོན་་་
པ་དྲག་ཏུ་འབབ་པའི་རླབས་རྒྱུན་ལ་བཅོལ་བ་དང་། དགུ་ཆུའི་འགོག་མེད་ཀྱི་
བཞུར་རྒྱུན་ནམ་ཉམས་ལ་བོད་རིགས་མི་དམངས་རྣམས་ཀྱི་རང་གཤིས་དང་་་་
སྤོབས་པ། ཉམས་མེད་ཀྱི་སྙིང་སྟོབས་སོགས་འགྱུར་བའི་སྲོག་ཞུགས་སུ་བཅུག་
སྟེ། “ དགུ་ཆུ་ལ་མ་འོངས་སྔོན་མཐོང་གི་མཁྱེན་དཔྱོད། མ་འོངས་གསར་གཏོད་
ཀྱི་སྙིང་སྟོབས། རྙིང་པ་རྒྱབ་བསྐྱུར་གྱི་སྤོབས་པ། གསར་པ་ནང་འདྲེན་གྱི་བློ་
གྲོས་ཀུན་མངའ་བརྙེས་པ་ནི་ནམ་ཡང་འཛད་མཐའ་མེད་ཅིང་། འགྱུར་བ་མེད་
པ། ཉམས་པ་མེད་པ། འཇིགས་པ་མེད་པ་བཅས་ཡིན་པས། མདུན་སྐྱོད་ཀྱི་
བཤུལ་ལམ་དུ་གནས་པའི་དཀའ་ངལ་གྱི་རི་བོ་འབིགས་པར་ནུས་ཤིང་སྡུག་་་་་་
བསྔལ་གྱི་འཁྱག་རོམ་འདེགས་པར་སྤོབས།” ཞེས་པ་ཁ་བ་རི་བར་འབོད་པའི་་་་
མི་རིགས་འདིའི་རང་བཞིན་ཉག་གཅིག་ཏུ་འཁུམས་ཤིང་། དེ་ལ་བརྟེན་ནས་
གནའ་ནས་དེང་བར་འཛམ་གླིང་ཤེས་རིག་གི་མདུན་གྲལ་དུ་གོམ་སྟབས་སྒྱུར་་་་་
ཞིང་མཆིས། །
ལྷུག་རྩོམ་ཧྲིལ་པོར་དུས་རབས་ཀྱི་ཚོར་འདུ་དྲག་པོ་དང་བོད་མི་རིགས་ལ་
བཅངས་པའི་ལྷད་མེད་བརྩེ་དུང་གིས་ཟིན་ཅིང༌། ཁག་ཁུར་གྱི་སེམས་དང་
སྤོབས་པས་ཁེངས་པའི་ཕུགས་བསམ་དང་རེ་སྨོན་མངོན་པས། ཀློག་པ་པོ་
རྣམས་ཀྱི་ཡིད་སེམས་གཡོ་བའི་ཤུགས་དང་ལྡན་ནོ། །
«ཁ་བ་བབས་རྗེས་ཀྱི་ཞོགས་པ་ཞེས་པའི་ལྷུག་རྩོམ་གྱི་རྩོམ་པ་པོས་་་་
- 243 --



དུས་ཚིགས་བཞི་ལས་དགུན་དུས་ཀྱི་མཐོ་སྒང་གི་རྣམ་པའི་མཛེས་ཉམས་དེ་་་་་་ ,
ཞིབ་འབྲི་བྱས་པ་ནི། “ཁ་བ་བབས་རྗེས་ཀྱི་ནངས་སྔ་མོའི་ཞོགས་པ་ཞིག་ལ།
ཀུན་གསལ་སྒེག་མོའི་ལུས་པོ་ལ་སྐྱ་ཐིང་ཐིང་གི་ཆུ་འཛིན་དར་ཟབ་ཀྱི་ན་བཟས་
ཀུན་ནས་བཀླུབས་འདུག་པ་ནི། ནོར་འཛིན་བུ་མོས་ཁ་བའི་གོས་དཀར་གྱོན་པ་
ལ་འགྲན་ཞིང་སྙེམས་པ་ལྟར་སྣང་། བདག་གིས་ལཱ་བ་གཡང་ཤམ་བྱས་ཏེ་སྡོད་
ཁང་གི་ཕྱི་རོལ་ཏུ་ཐོན་ནས། བསིལ་ཞིང་དྭངས་པའི་མཁའ་དབུགས་ཀྱི་ལུས་ལ་
སིམ་པ་སྟེར་བའི་རེག་བྱ་ཉམས་སུ་མྱོང་ཞིང་། དཀར་ཞིང་འཚེར་བའི་ཁ་བའི་
མདངས་བཟང་གིས་རི་ཀླུང་ཀུན་ལ་ཁེབས་པའི་མཛེས་ཉམས་ལ་གང་འདོད་དུ་
ལྟ།”ི ཞེས་མཐོ་སྒང་གི་ཁ་བའི་དུས་འདིར་འཇོ་སྒེག་ལུས་ཕྲ་མ་ཡིས་རབ་་་་་
དཀར་དུ་ཀཱུ་ལ་ཡི་གོས་བཟང་ལེགས་པར་བགོས་པ་ལྟ་བུའི་ཚར་དུ་དངར་བའི་་
ལྷུན་སྡུག་རི་བོའི་ཚོགས་དང་རྒྱ་ཆེ་ཞིང་ཁྱོན་ཡངས་པའི་ཐང་གཞུང་ནི་དངུལ་་་
དཀར་གྱི་མེ་ལོང་དུ་མ་ས་ལ་ལྷུང་བ་ལྟ་བུར་བྲིས་ཤིང་། མཐོ་སྒང་གི་ཁ་བའི་
དུས་ཀྱི་གཙང་ཞིང་དག་པའི་མཁའ་དབུགས་དང་དཀར་ཞིང་དྲི་མས་མ་གོས་་་་
པའི་ཁ་བའི་འདབ་མ་བྲིས་པ་བརྒྱུད་ནས། ཕྱི་གཙང་ནང་གཙང་གི་ཁོར་ཡུག་
དང་ཁ་ཁོག་གཉིས་མེད་ཀྱི་མི་དང་མིའི་འབྲེལ་འདྲིས། ཕྱི་གསལ་ནང་གསལ་གྱི་
བསམ་སྤྱོད། བདག་པས་གཞན་གཅེས་ཀྱི་ལྷག་བསམ་བཅས་རང་གཤིས་དཀར་
པོ་ཡུག་གཅིག་ཏུ་ཁྱབ་པའི་སྤྱི་ཚོགས་སྲོལ་ལུགས་ཤིག་ཆགས་པར་རེ་བའི་་་་་་་
བསམ་པ་རྣམ་དག་དེ་བསྟན་ནོ། །
«གངས་རི་སྐྱེ དང་«ཤེལ་གྱི་ལྷུན་པོ་»0） སོགས་ལ་མཚོན་ན། རྩོམ་
མཁན་དག་གིས་མཚོ་བོད་མཐོ་སྒང་གི་ཆེས་འབུར་དུ་ཐོན་པའི་ཁྱད་ཆོས་་་་་་་
མངའ་བའི་གངས་རི་དེ་བརྗོད་བྱར་བསྟེན་པ་དང་། “སྤྱིར་འཇིག་རྟེན་ཁམས་
ཀྱི་མི་ཚང་མར་ཕྱི་རོལ་ཡུལ་གྱི་བྱ་དངོས་ལ་དགའ་སྡང་ཆགས་ཞེན་གྱི་བསམ་་་་
ཕྱོགས་མི་འདྲ་བ་སྣ་ཚོགས་ཤིག་འབྱུང་ངེས་པ་ནི་སྨོས་མ་དགོས་པ་ཞིག་ཡིན་ཏེ།
ལ་ལ་ནི་རྒྱ་མཚོ་དང་གཙང་པོར་དགའ། ལ་ལ་ནི་བྲག་རི་དང་ནགས་ཚལ་ལ་
- 244 -



མོས། ལ་ལ་ནི་སྤང་རི་དང་རྩྭ་ཐང་ལ་ཞེན་པར་མ་ཟད། གཡང་གཟར་དང་
གཅོང་རོང་ལ་འདུན་པ་འཆང་མཁན་ཡང་ཡོད་སྲིད་ན། ངས་རང་གི་དགའ་
ཕྱོགས་ལྟར་ཕ་ཡུལ་གྱི་གངས་རི་དཀར་པོ་དེ་ལ་སེམས་ཀྱི་གཏིང་ནས་མོས་པ་དེ་
ནི་ཧ་ལས་ཤིང་ངོ་མཚར་བ་ཞིག་ཏུ་འགྱུར་མི་སྲིད་སྙམ།”d$ ཞེས་རང་གི་ཕ་་་་་་
ཡུལ་སྟེ་མཚོ་བོད་མཐོ་སྒང་ནི་འཛམ་གླིང་ན་ཆེས་མཛེས་ཤིང་ཡིད་དུ་འོང་བའི་་
གནས་ཤིག་ཏུ་བརྗོད་པ་མ་ཟད། གནས་དེའི་མཚོན་བྱེད་ལྟ་བུར་གྱུར་པའི་
གངས་རི་ནི་དེ་བས་ཀྱང་རྔམ་བརྗིད་ལྡན་ཞིང་དྲོང་ངེར་འགྱིང་བ། འཛམ་གླིང་
ཧྲིལ་པོའི་མཛེས་པའི་ཏོག་དང་ནོར་བུའི་ཁུངས་སུ་བསྔགས་པ་དང༌། “ དེས་མི་
ཚད་ཁྱེད་ལ་སྤྱན་ཟུང་ཡང་ལྡན་ཏེ། ་འཇིག་རྟེན་གྱི་བདེ་བ་དང་སྡུག་བསྔལ།
མཛེས་པ་དང་མི་སྡུག་པ་སོགས་ལ་གཟིགས་ཆེད་གྱ་གྱུའི་འགྲོས་དང་ལྷུང་ལྷུང་་་
གི་སྒྲ་ཡིས་རིས་མེད་དུ་ལེ་བར་ཁྲི་འབུམ་ལ་སྐྱོད་པའི་རྨ་ཆུ་དང་འབྲི་ཆུ་གཉིས་་་
ནི་ཁྱེད་ཉིད་གཅིག་པུ་ལ་ལྡན་པའི་མིག་འབྲས་ཡིན་ནོ།།”) ཞེས་པ་དང་།
གངས་རི་ལས་མཆེད་པའི་གཙང་ཆབ་ཀྱིས་མི་ཡུལ་ལ་ཚེ་སྲོག་གི་ལྗང་མྱུག་་་་་་་་
འབུས་པ་དང་གངས་ཅན་གྱི་ཤེས་རིག་གིས་འཇིག་རྟེན་ལ་མིག་ཟུང་སྦྱིན་པས་་་
མིའི་རིགས་ལ་ཞི་བདེ་དང་བདེ་སྐྱིད་ཀྱི་རྟེན་འབྲེལ་གནས་དེ་ནས་འགྲིག་པ་་་་
རེད། རྩོམ་མཁན་གྱིས་རང་གི་དུངས་ཞེན་དང་བརྩེ་སེམས་ཀྱི་མེ་ཏོག་དཀར་
པོའི་ཕྲེང་བ་གངས་རིའི་མགུལ་དང་ཁ་བའི་ལྗོངས་སུ་ཕུལ་ཡོད། གནས་མཆོག་
དེ་ལྟ་བུར་སྐྱེས་ཐུབ་པ་ནི་ནམ་ཡང་ལ་རྒྱ་ཞིག་དང་། ཆུང་བའི་དུས་ནས་བསམ་
པ་དགེ་ལ་ཕྱོགས་ཤིང་སྤྱོད་པ་དག་པར་འཇུག་ཐུབ་པ་བྱུང་བའང་ཤེས་རིག་གི་་
ལོ་རྒྱུས་ཡུན་རིང་ལྡན་པའི་ཕ་ཡུལ་གངས་ལྗོངས་ཀྱི་དྲིན་ཡིན་པར་བསམ་ཞིང་་་
བསམ་ནས་བསྔགས་བརྗོད་གནང་ཡོད་པ་རེད། །
«གྲོ་མའི་མེ་ཏོག་»08 དང་«རྩྭ་ཐང་། མེ་ཏོག་གི་འཇིག་རྟེན།་»09
«འདབ་བརྒྱ་ལྷུག་པར་གྲོལ་བའི་མེ་ཏོག་) སོགས་ལ་མཚོན་ན། མཚོ་བོད་
མཐོ་སྒང་གི་ཆེས་མཛེས་ཤིང་ཡིད་དུ་འོང་བའི་དུས་ཏེ་དུས་ཚིགས་བཞི་ལས་་་་་
- 245 -



ནམ་ཟླའི་ལང་ཚོ་དར་ཞིང་ལྗང་མདོག་གོས་སུ་བཀླུབས་པ། སྒེག་པའི་མགྲིན་པ་
འཁྱོག་ཅིང་མེ་ཏོག་མགོ་ལྕོག་ལྡེམ་བཞིན་དབྱར་གཞུང་གི་མཁའ་དབུགས་་་་་་་
འཇམ་པོའི་གོམ་སྟབས་མི་ཡུལ་གྱི་སེམས་ལྡན་རེ་རེའི་སྙིང་ཁོང་དུ་བསྒྱུར་བ་ན།
མཛེས་སྡུག་དཔལ་དུ་གཏམས་ཤིང་དྲི་ཞིམ་གཡང་དུ་འཁྱིལ་བའི་མཐོ་སྒང་གི་་་་
རྩྭ་ཐང་ནི་“ མཚར་སྡུག་གི་བདག་པོ། དྲི་བསུང་གི་གཏེར་ཆེན། ཡིད་འཕྲོག་གི་
བྱེད་པོ་བཅས་ཀྱི་བདག་ཉིད་ཅན་དུ་གྱུར་”༩) ཡོད། རྩོམ་པ་པོས་འཚོ་བའི་ཁྲོད་
ཀྱི་དྲན་ཚུལ་དང་བསམ་གཞིག་སྣ་ཚོགས་རྩྭ་ཐང་དང་མེ་ཏོག་ལ་བཅོལ་ནས་་་་
“ རྩྭ་ཐང་དུ་ཐེངས་དང་པོར་ཀད་པའི་མེ་ཏོག་དེར་སྤོབས་པ་བླ་ན་མེད་པ་ཞིག་
མ་མཆིས་ན། སྐྱེ་ག་ལ་ཐུབ། ངའི་མིག་འོད་སླར་ཡང་རྐང་འོག་ནས་རྒྱང་རིང་ལ་
འཕུར། མེ་ཏོག རྩྭ་ཐང་དུ་སྐྱེས་ཤིང་རྩྭ་ཐང་དུ་ཉམས། སེར་སྣའི་སྒྲོག་གིས་མ་
བཅིངས་པར་དྲི་ཞིམ་གྱི་བདུད་རྩི་ཕངས་མེད་དུ་ས་གཞི་ཆེན་པོར་ཕུལ། རང་
ལུས་ཀྱི་མཛེས་དཔལ་གྱིས་རྩྭ་ཐང་སྒེག་མོར་དར་གོས་བསྐྲུན། དཔྱིད་དཔལ་ལྷ་
མོས་རྩྭ་ཐང་ལ་འཁྱུད་ནས་གར་སྟབས་བསྒྱུར་པས་ན། མཛེས་སྡུག་དེའི་བྱེད་པོ་
ཁྱོད་ཉིད་ཡིན་པ་གཞི་ནས་ཤེས་ཐུབ།”འ? ཅེས་པ་དང་། དངོས་གནས་མེ་ཏོག་
གིས་ཆར་ཆུ་དང་ཟིལ་བའི་ཁྲོད་དུ་གང་བུ་སྦྲུམ་ཞིང་། བསེར་བུ་དང་ཉི་འོད་ཀྱི་
ཁྲོད་དུ་རྩ་ལག་རྒྱས་ཏེ། རྩྭ་ཐང་གི་ཉིན་མོ་ལ་མཛེས་སྡུག་གི་ལང་ཚོ་གསར་པ་
ཕུལ་བྱུང༌། ང་ཚོས་མེ་ཏོག་གི་ལུས་སྟེང་དུ་མཛེས་སྡུག་དང་། གཞན་དོན། བདེ་
སྐྱིད་ཀྱི་ཆེད་དུ་རང་གི་ཡོད་ཚད་བློས་གཏོང་ཐུབ་པའི་སྙིང་སྟོབས་ཤིག་མཐོང་་་
ཐུབ་པ་མ་ཡིན་ནམ། དེ་ལྟ་བུའི་བླ་མེད་ཀྱི་མཛད་སྤྱོད་ལ་སེམས་ཅན་ཐམས་
ཅད་ཀྱིས་དགའ་བའི་གུས་བཀུར་དང་རྗེས་སུ་ཡི་རང་བྱེད་པ་སྨོས་མ་དགོས་ཏེ།
“ཉི་མ་ནི་ཁྱོད་ལ་དགའོ། །ཉི་ཟེར་གྱི་ཁྲག་ཐིགས་རེ་རེ་ཁྱོད་ཀྱི་ལུས་ལ་འདྲེན་
བཞིན་ཡོད། ཟླ་བ་ནི་ཁྱོད་ལ་ཞེན་ཏེ། ཟླ་བའི་བསིལ་ཟེར་གྱིས་ཁྱོད་ཀྱི་སྙིང་
ཁམས་ཀྱི་ཚ་གདུང་སེལ་བཞིན་མཆིས། སྦྲང་ཆར་ནི་ཁྱོད་ལ་དུངས་ཏེ། ཆར་བའི་
ཐིགས་པ་རེ་རེས་ཁྱོད་ཀྱི་རྩ་ལག་རྒྱས་པར་བྱས།”23 ང་ཚོའི་འཇིག་རྟེན་འདིར་
- 246 ཁ



ལས་འབྲས་དང་དྲང་བདེན་མེད་པ་ཞིག་ག་ལ་ཡིན། དཔྱོད་ཤེས་ཀྱིས་བཏང་
བའི་རང་བྱུང་ཁམས་སུའང་གཞན་ཕན་གྱི་འགུལ་བསྐྱོད་ཀུན་ལ་རྒྱབ་བརྟེན་དུ་
འགྲོ་བ་ལྟ་བུའི་ཆོས་ཉིད་དུ་མ་ཞིག་ལུགས་སུ་ཆགས་ཡོད་པ་ཡིན་ན། ང་ཚོ་
བསམ་བློ་དང་ཤེས་རབ་ལྡན་པའི་འགྲོ་བ་མིའི་སྤྱི་ཚོགས་སུ་སྨོས་མ་དགོས་སོ། །
«མཉེན་འཇམ་རྩྭའི་གླུ་སྒྲ་ཉི དང་«ང་ནི་རྩྭ་ཕྲན་འདི་ལ་དགའ་?)
སོགས་ལ་མཚོན་ན། རྩོམ་པ་པོས་མཚོ་བོད་མཐོ་སྒང་དུ་ཆེས་སྤྱིར་བཏང་དང་
ཆེས་དམའ་རིམ་གྱི་རྩྭ་ཉག་དེ་དག་གི་སྟེང་དུ་བསམ་བློའི་བརྩེ་དུང་གི་འདུན་མ་
བཅོལ་ནས། “ རྩྭའི་ཉག་མ་འདི་དག་གིས་གོ་གནས་དང་རང་དོན་མི་གཉེར་
བར་རང་ཚུགས་སུ་ཉག་མ་རེ་རེ་བཞིན་སྐྱེས་པས་མཛེས་སྡུག་ལྡན་ཞིང་ཡངས་་་
ཤིང་རྒྱ་ཆེ་བའི་རྩྭ་ཐང་འདི་གྲུབ། དེ་བཞིན་དུ་ཕ་ཡུལ་གྱི་ཞིང་ཁའི་མུ་ཁར་ཡང་
སྐྱེས་ཤིང་རྒྱས། སྤྱིར་ན་ས་ཆུ་དང་དཔྱིད་རླུང་ཙམ་ཞིག་ཡོད་ན་གནས་དང་ཡུལ་
གང་རུང་དུ་སྐྱེ་བར་ངེས་ཤིང་རྒྱས་པར་འགྱུར། ཡིད་གཞུངས་ཁོག་ཡངས་ཀྱི་རྩྭ་
ཕྲན་འདི་དག་གིས་ཁེ་གྲགས་ཧམ་གཉེར་གྱི་ཀུན་སློང་གཏན་དུ་སྤངས་ནས་མེ་་་
ཏོག་དང་རྩི་ཤིང་སོགས་ཀྱི་འོག་ཏུ་ཁེངས་རློམ་དང་བྲལ་ཞིང་། ཤེས་མེད་ཚོར་
མེད་དུ་སྐྱེས་ཤིང་རྒྱས་བཞིན་འདུག་”༩) ཅེས་རང་བཞིན་བརྗོད་པའི་འབྲི་ཚུལ་
གྱིས། “ རྩྭ་རང་ཉིད་ལ་གསོམ་དཀར་ལྗོན་ཤིང་ལྟ་བུའི་ང་རྒྱལ་གྱི་མགོ་འཕང་
དགུང་ལ་ཟུག་མེད་ཅིང་གཟུགས་སྟོབས་ཆུང་ལ་ཉམ་ང་བ། སྐྱེ་བོ་ཕལ་བའི་
བགྲོད་བྱེད་ཀྱི་འོག་ནས་ཁེངས་སྐྱུང་གི་རྣམ་འགྱུར་ལྷམ་ལྷམ་སྟོན་བཞིན་མཆིས་
ཤིང་། རྟ་ནོར་ལུག་གསུམ་གྱི་འཚོ་རྟེན་ཁོ་ནར་གྱུར་ཡོད་པ་དང་། སྐྱེ་བོ་སུས་
ལོངས་སུ་སྤྱོད་འདོད་ན་ཁོར་གྲགས་འགུལ་ཅི་ཡང་མེད་པར་རང་ལུས་ཕངས་་་་
མེད་དུ་སྦྱིན་པའི་སྙིང་སྟོབས་ཕུལ་དུ་བྱུང་བ་ལྡན་ལ། རྩྭ་རང་ཉིད་ལ་ཡིད་འོང་
མེ་ཏོག་ལྟ་བུའི་མཛེས་སྡུག་དང་ཡིད་འགུགས་ཀྱི་ནུས་པ་མེད་ཀྱང་འགྱུར་མེད་་་་
གསེར་བཟང་ལྟ་བུའི་སེམས་ཤུགས་དང་། རྡོ་རྗེ་བྲག་རི་འདྲ་བའི་སྲོག་སྙིང་།
དམར་པོ་མེ་འོད་འདྲ་འདྲའི་སྤྲོ་སེམས་བཅས་ལྡན་ཡོད།”) ཅེས་པ་དང་། ང་
- 247 -



ཚོས་འདི་ལས་ལྷག་པའི་བརྗོད་ངག་ཞིག་བཙལ་ཏེ་རྩྭ་ཉག་དེ་དག་གི་རང་་་་་་་་
གཤིས་མཚོན་དཀའ་བར་སྙམ། ངོ་མ། བསམ་བློ་ཞིབ་ཏུ་བཏང་ན་རྩྭ་ཉག་དེ་
དག་གི་རིན་ཐང་དང་བཀའ་དྲིན་ནི་གནམ་སའི་ཁྱོན་དུའང་ཤོང་དཀའ་བ་་་་་
ཞིག་རེད་ཅེས་བཤད་ཆོག འཇིག་རྟེན་ས་ཆགས་པ་ནས་བཟུང་རྩྭའི་རིགས་ཀྱིས་
འཇིགས་པ་མེད་པའི་སྙིང་སྟོབས་དང་བླ་ན་མ་མཆིས་པའི་གཤིས་སྤྱོད་ཀྱིས་མི་་་
ཡུལ་འདིར་ཚེ་སྲོག་གི་འོད་སྣང་སྦྱིན་ཞིང་བདེ་སྐྱིད་ཀྱི་མཚོ་མོ་བསྐྱིལ། བརྩམས་
ཆོས་འདིའི་ནང་ཟུར་མི་འདྲ་བ་དུ་མ་ཞིག་བདམས་ནས་རྩྭའི་རིགས་ཀྱི་དཀའ་
བ་ཁྱད་དུ་གསོད་པའི་སྙིང་སྟོབས་དང་། ངལ་བ་ཁུར་དུ་བཟོད་པའི་སྤོབས་པ།
འཚོ་བ་ལ་དགའ་ཞེན་དང་མ་འོངས་པར་རེ་ལྟོས་བྱེད་པའི་གཤིས་ཀ་ལེགས་་་་་
པར་མཚོན་ཡོད་པ་མ་ཟད། རྩོམ་མཁན་དག་རྩྭ་ཕྲན་དག་ལ་དེ་ལྟར་དགའ་བ་
དང་མཉེན་ཞིང་འཇམ་པའི་རྩྭ་ཡི་རྣམ་པ་དང་དེའི་གཤིས་ཀ་ལ་བསྔགས་པ་་་་་
བརྗོད་ནས་བོད་རིགས་འབྲོག་པ་དག་གི་བླ་མེད་ཀྱི་གཤིས་སྤྱོད་དང་རང་་་་་་་་
བཞིན་རྣལ་མ་དེ་མངོན་སྟོན་བྱས་ཡོད་པ་རེད། །
ལྷུག་རྩོམ་འདི་རིགས་ཀྱི་རྩོམ་པ་པོ་“ གལ་སྲིད་འབྲོག་ཕྱོགས་ཀྱི་འཚོ་བ་ལ་
ཆ་རྒྱུས་མེད་པ་དང་། འབྲོག་ཕྱོགས་ཀྱི་རྩྭ་ཐང་ལ་བརྩེ་དུང་ཟབ་མོ་མེད་པ་ཡིན་
ན། ཀུན་སློང་འདི་ལྟ་བུ་འབྱུང་མི་སྲིད་པ་དང་། འདུ་ཤེས་འདི་ལྟ་བུ་སྐྱེ་མི་ཐུབ་
པར་མ་ཟད། གཟུགས་སྟོབས་ཆུང་ཞིང་ཁེངས་སྐྱུངས་ལྡན་པའི་རྩྭ་ཡི་རང་
བཞིན་དང་རིན་ཐང་ལ་གདེང་འཇོག་འདི་ལྟ་བུ་ཡང་བྱེད་ཐུབ་ཀྱི་མ་རེད།
གནད་ཀ་འདིའི་ཐད་ནས་བཤད་ན། «མཉེན་འཇམ་རྩྭའི་གླུ་སྒྲ་»ནི་བརྗོད་
བྱའི་དོན་ཟབ་པའི་རྩོམ་ལེགས་པོ་ཞིག་ཡིན་ལ། གླུ་སྒྲ་དེ་ནི་རྩོམ་པ་པོའི་སེམས་
ཀྱི་གཏིང་དང་གློ་རྒྱུའི་མཚམས་ནས་བྱུང་བའི་བོད་རིགས་ཀྱི་གཤིས་ཀ་ལྡན་་་་་་
ཞིང་། བརྩེ་དུང་གི་འདུན་མ་ཆེ་བའི་འཚོ་བ་གསར་པའི་བསྟོད་གླུ་དང་སྤྱི་
ཚོགས་གསར་པའི་འབྲོག་ཕྱོགས་དང་འབྲོག་པའི་རྩྭ་ཐང་གི་བཀའ་དྲིན་དྲན་་་་
པའི་གསལ་འདེབས་ཀྱི་གླུ་སྒྲ་ཞིག་རེད་ཅེས་བཤད་ཆོག” 7 ཅེས་པ་དང་། དེའི་
- 248 -



སྒྱུ་རྩལ་གྱི་ཆ་ལའང་། “«མཉེན་འཇམ་རྩྭའི་གླུ་སྒྲ་》ནི་ཅུང་ཟད་ལེགས་པར་
གྲུབ་པའི་རྩོམ་ཞིག་རེད། རྩོམ་པ་པོས་སེམས་ལྡན་གྱི་ཁྱད་ཆོས་སེམས་མེད་རྩྭ་ཡི་
ཐོག་ལ་འགོད་པའི་ཐབས་ལམ་བེད་སྤྱད་དེ། རྩྭ་ཡི་རྣམ་པ་དང་། རྩྭ་ཡི་ངོ་བོ། རྩྭ་
ཡི་རང་གཤིས། རྩྭ་ཡི་ཁྱད་ཆོས་བཅས་ཁྱད་ཆོས་ཞིབ་མོར་བྲིས་ཡོད་པ་དང་། དེ་
དག་གིས་འབྲོག་པ་མང་ཚོགས་ཀྱི་རང་གཤིས་དང་ཁྱད་ཆོས་མཚོན་ཡོད།”༩བྱེ་
ཅེས་ཏེ། ཅུང་གནད་དུ་ཁེལ་བའི་སྒོ་ནས་དཔྱད་གཏམ་སྤེལ་འདུག་པས་ཞིབ་
འཇུག་ལ་སྤྲོ་བ་ཡོད་པ་དག་གིས་རྩོམ་ཡིག་དེ་ལ་གཟིགས་པར་འཚལ།
《ལན་གྲུ་གྲོང་ཁྱེར་གྱི་དཔྱིད་དཔལ་3) ལྟ་བུར་མཚོན་ན། རྩོམ་པ་པོ་
བོད་ཀྱི་གནའ་རབས་རྩོམ་རིག་ལ་ཅུང་ཟད་གོམས་ཡོད་པ་གཞིར་བཞག་སྟེ།
སྲོལ་རྒྱུན་གྱི་རྩོམ་ཡིག་འབྲི་ཐབས་བཅད་ལྷུག་སྤེལ་མ་བཀོལ་སྤྱོད་བྱས་ནས་་་་་་
རང་རེའི་མེས་རྒྱལ་ནུབ་བྱང་གི་གྲོང་ཁྱེར་ཆེན་པོ་ལན་གྲུ་ཞེས་པའི་ཡུལ་ལྗོངས་་
ཀྱི་མཛེས་རིས་དང་ཁོར་ཡུག་གི་མཛེས་ཉམས་མ་ལུས་སྙན་འཇེབས་དྲི་ཟའི་་་་་་
དབྱངས་ཀྱིས་བརྒྱན་ནས་གསལ་པོར་བྲིས་པ་སྟེ། 《གསར་བཞད་འདབ་ཕྲེང་
དགོད་པའི་བཀྲག་མདངས་»3) ལས། ཐོག་མར་བོད་ཀྱི་སྲོལ་རྒྱུན་རྩོམ་ཡིག་
འབྲི་ཚུལ་ལྟར་ཚིགས་བཅད་ཀྱི་ཕྲེང་བའི་མེ་ཏོག་གིས་སྔོན་བསུས་ནས་རྗེས་སུ་་་
གོ་རིམ་ཡོད་པའི་ངང་གྲོང་ཁྱེར་དེ་ནི་རང་རྒྱལ་གྱི་ས་ཕྱོགས་གང་དུ་གནས་པ་་་
དང་། ས་དེའི་རི་མཐོ་ཚུལ་དང་ས་གཙང་ཚུལ། ཆུ་ཀླུང་མང་ཚུལ། ལྗོན་པ་མཛེས་
ཚུལ། ས་ཡི་དགེ་བཅུ་ཚང་ཚུལ་བཅས་རེ་རེར་བསྔགས་བརྗོད་མཛད་དེ་རང་
བྱུང་ཁམས་ཀྱི་དཔྱིད་དཔལ་སྒེག་མོས་ནོར་འཛིན་ཁོར་ཡུག་སྟེང་གི་ལྗོན་པ་་་་་་
དང་མེ་ཏོག་འདབ་བརྒྱའི་ཚོགས་ཀྱི་མྱུ་གུ་འཁྲུངས་སུ་བཅུག་པ་དེ་དཔེ་བྱས་་་་་
ནས་མི་རྣམས་ཀྱིས་ཏང་གི་སྲིད་ཇུས་གསར་པའི་ཉིན་བྱེད་འོག་རང་རང་ལས་་་
བགོས་ཀྱི་གནས་སུ་ཧུར་ཐག་རྦད་ཆོད་ཀྱིས་བྱ་བ་སྒྲུབ་བཞིན་ཡོད་པའི་ཚུལ་་་་་
ལེགས་པར་མཚོན་ཡོད་པ་རེད། །
མཚོ་བོད་མཐོ་སྒང་གི་ངོ་མཚར་བའི་རྣམ་པ་དང་། ཡིད་དུ་འོང་བའི་ཁོར་
- 249 -



ཡུག ལྟ་ན་སྡུག་པའི་མཛེས་ལྗོངས་སོགས་བརྗོད་བྱར་བསྟེན་ཅིང་ལེགས་འགྲུབ་
བྱུང་འདུག་པའི་ལྷུག་རྩོམ་ཅུང་མང་སྟེ། དཔེར་ན། རྩྭ་དང་རྩི་ཐོག ཤིང་དང་
ལྗོན་པ་སོགས་ཀྱི་ཟད་མེད་ནུས་ཤུགས་དང་ཞུམ་བྲལ་སྤོབས་པས་གོ་ལ་ཟླུམ་་་་་
པོར་ལྗང་མདོག་གི་ཚེ་སྲོག་སྦྱིན་པ་བྲིས་པའི་«ལྗོན་པའི་ཚལ་གྱི་ངོ་མཚར་་་་་་་་
གཟིགས་མོ་>> དང་། ལྷུན་བརྗིད་གཟི་བྱིན་འབར་བའི་ལྷུན་པོ་དག་གི་རྩེ་མོ་
དགུང་དུ་བསྙེགས་ཤིང་། གནམ་སྔོན་པོའི་གོས་ཆེན་ཐང་ལ་བཏིངས་འདྲའི་
མཚོ་མོ་སྔོ་མེར་འཁྱིལ་བ། རྩེ་མོ་ཁ་བའི་གོས་དཀར་གྱིས་གཡོགས་པའི་བྲག་རི་
དང་རྐེད་པར་ལྗོན་ཤིང་གི་སྐ་རགས་མཛེས་པར་བཅིངས་པའི་སྤང་རི། དྭངས་
ཤིང་གསལ་བའི་མརྒད་མདོག་ཅན་གྱི་མཚེའུ། ཅང་ཤེས་རྟ་མཆོག་གི་གོམ་
འགྲོས་བསེར་མ་རླུང་ལ་འཕྱར་བ། ནེ་ཙོའི་སྒྲོ་ཐུལ་གྱོན་འདྲའི་སྤང་ལྗོངས་
ཡངས་པོས་དབུས་སུ་དགའ་སྤྲོའི་གླུ་དང་སྐྱིད་པའི་བྲོ་ལ་རོལ་བ་བཅས་བྲིས་་་་་
པའི་«གཟི་རྩ་སྡེ་དགུའི་མཛེས་ལྗོངས་» དང་«ཆབ་ཆ་རྩྭ་ཐང་གི་བཀྲ་ཤིས་་་
གླུ་སྒྲ་»30 དང་། འཇིག་རྟེན་ཁམས་ནི་མ་གཞི་ནས་གསང་བ་ཆེན་པོ་ཞིག་ཡིན་
ལ། 《གསང་བ་ཡ་མཚན་»9) གྱི་རྩོམ་པ་པོས་ང་ཚོའི་ཁོར་ཡུག་གི་གསང་བ་ཁྲི་
མ་འབུམ་ལས་བྲོ་བ་ལྡན་ཞིང་བཤད་ཚུལ་ངོ་མཚར་བའི་བརྗོད་བྱ་གཅིག་་་་་་་་
བདམས་ནས། ཐོག་མར་ས་དེའི་ཡུལ་ལྗོངས་ཀྱི་མཛེས་སྡུག་བྲིས་ནས་རིམ་
བཞིན་ས་དེ་ནས་གསང་བ་ཡ་མཚན་ཇི་ལྟར་བྱུང་ཚུལ་དང་། “ དད་ལྡན་སྐྱེ་བོ་
བགྲང་བྱའི་ཡུལ་ལས་འདས་པ་རྣམས་ཀྱི་ཡིད་ཀྱི་བརྟན་པ་ཕྱོགས་དང་འཕྲོག་་་་
བཞིན་ཡོད་ཚུལ། མི་ལ་ལས་ད་རུང་རྒྱང་གྲགས་ཁྲི་ཕྲག་དུ་མའི་བཤུལ་ལམ་རིང་
པོའི་དཀའ་བ་ལ་མ་འཛེམས་པར་རྐང་ཐང་གི་ལས་ལ་ཇི་ལྟར་ཞུགས་ཚུལ།”
ལྷ་བྱ་ཕུག་རོན་གྱིས་ལྷ་ཁང་གི་སྲུང་མཁན་བརྩིས་ཚུལ་སོགས་བྲིས་པ་བརྒྱུད་་་་་
ནས་མཐར་གསང་བ་ཡ་མཚན་དེ་མི་རྣམས་ཀྱི་འདྲེན་བྱེད་ཡུལ་དུ་གསལ་རྗེན་་་
དུ་བཏོན་པ་རེད། ཡང་«རང་བྱུང་ཆུ་ཚན་མཐོང་བའི་སྣང་ཚུལ་3) གྱི་རྩོམ་པ་
པོས་ཀྱང་“ དཔྱིད་ཀྱི་དཔལ་མོ་མངོན་པར་ཤར་བའི་དུས་སུ་འཛམ་གླིང་གི་་་་་་
— 250 -



ཡང་རྩེ་སྟེ་མཚོ་བོད་མཐོ་སྒང་ཞེས་པའི་སྙན་གྲགས་ཀྱི་བ་དན་གཡོ་བའི་བྱང་་་་
རྒྱུད་དུ་སྤྱི་ལེ་དགུ་ཙམ་ཕྱིན་པ་ན། “ ཡངས་པ་ཅན་ ཞེས་པའི་ཐང་ཆེན་པོ་
གསེར་གྱི་མེ་ལོང་འདྲ་བ་ཞིག་ཡོད་པ་དེ་ལས་དུས་རྟག་ཏུ་ལང་ལོང་དུ་གཡོ་་་་་་
བའི་བསང་དུད་དང་། ལྷོག་ལྷོག་ཏུ་འཕྱུར་བའི་རླངས་པའི་གཟུགས་བརྙན་ངོ་
མཚར་ཅན་ཞིག་འདྲེན་བྱེད་ཀྱི་ལམ་དུ་འཆར། དེ་ཡང་རྒྱང་རིང་ནས་བལྟས་ན་
མཚོ་རླབས་དྲག་ཏུ་འཕྱུར་བ་དང་མཚུངས་ལ། ཉེ་སར་བཅར་ཚེ་དབྱར་དུས་ཀྱི་
སྨུག་ལོང་དང་འདྲ་བ་དེ་ནི་སུས་ཀྱང་མ་བཟོས་ལྷུན་གྱིས་གྲུབ་པའི་ཡངས་པ་་་་
ཅན་གྱི་རང་བྱུང་ཆུ་ཚན་ཞེས་པ་དེ་ཡིན་ནོ། །” ཞེས་རང་བྱུང་ཆུ་ཚན་གྱི་ཁྱད་
ཆོས་དང་རང་བཞིན། ཕན་ཡོན། འཛད་མཐའ་མེད་པའི་རང་བྱུང་གི་ནུས་པར་
འོད་སྟོང་ཅན་དུ་འཚེར་བའི་གློག་སྒྲོན་གྱི་ཡོན་ཏན་ལྡན་ཞིང༌། ཀུན་ལ་བདེ་
སྐྱིད་སྐྲུན་པའི་སྙིང་སྟོབས་དང་མཚོན་བྱའི་ཡུལ་དུ་གྱུར་བའི་མི་རིགས་ཀྱི་
སྤོབས་པ་དང་མི་དམངས་ཀྱི་གསར་གཏོད་རང་བཞིན། མཐོ་སྒང་གི་མཛེས་
སྡུག་ཡུལ་ལྗོངས་བཅས་ལ་བསྔགས་བརྗོད་མཛད་ཡོད། །
བ བ བ བ བ བ བ་
ས་བཅད་གསུམ་པ། བོད་ཀྱི་རིག་གནས་ལོ་རྒྱུས་
བྲིས་པའི་ལྷུག་རྩོམ་གྱི་སྐོར།
འཛམ་གླིང་གི་ཡང་རྩེ་དང་ཁ་བའི་ཁྲོད་དུ་འཚོ་བའི་བོད་མི་རིགས་ལ་ས་་་
ཁམས་ཆགས་ལུགས་དང་རིག་གནས་ལོ་རྒྱུས། ཆོས་ལུགས་གྲུབ་མཐའ་སོགས་ཀྱི་
དབང་གིས་མི་རིགས་གཞན་དང་མི་འདྲ་བའི་དམིགས་བསལ་གྱི་ཁྱད་ཆོས་དང་
ཐུན་མིན་གྱི་གོམས་གཤིས་ཤིག་ཆགས་ཡོད་པ་དང་། དེ་ཡིས་བོད་མི་རིགས་ཀྱི་
བསམ་བློའི་འདུ་ཤེས་དང་མཛེས་དཔྱོད་ལྟ་བ། མོས་འདུན་ཕུགས་བསམ།
བཟའ་བཏུང་གྱོན་ཆས། ཡིན་མིན་འཛེམ་བྱ་སོགས་མཚོན་བཞིན་ཡོད། མི་
རིགས་ཤིག་གི་རྩོམ་རིག་གི་རྣམ་པ་གང་ཡིན་ཡང་མི་རིགས་དེའི་གནས་བབ་ཀྱི་
- 251 -



སྤྱི་ཚོགས་ལོ་རྒྱུས་ལས་བྱུང་ཞིང་ཆེས་ཕུལ་དུ་བྱུང་བའི་རྩོམ་རིག་ནི་མི་རིགས་་་་
དེའི་ཡུལ་དུས་ངེས་ཅན་ཞིག་གི་བདེན་པ་སྨྲ་བའི་ལོ་རྒྱུས་ཡིན་ཏེ། གནས་བབ་
ངོ་མ་མཚོན་ཞིང་རང་གི་དགའ་སྐྱོ་ཆགས་སྡང་སོགས་བརྗོད་པའི་རྩོམ་པ་པོ་་་་་
ཞིག་ཡིན་ན། རང་ཉིད་ཀྱིས་འོས་འགན་འཁུར་དགོས་པ་ཞིག་ཀྱང་ཡིན་དགོས།
“ ལྷུག་རྩོམ་ནི་སྤྱི་ཚོགས་དང་མཉམ་དུ་འཚར་ལོངས་བྱུང་བའི་རིག་གནས་ཤིག་
ཡིན་ པས། རྩོམ་ལུས་འདིའི་བརྗོད་བྱ་ཡང་སྤྱི་ཚོགས་འཚོ་བའི་ཁྲོད་ཀྱི་
བཟང་ངན་དགེ་སྡུག་ཁ་འཐབ་པའི་ཀློང་ནས་མྱོང་དགོས་པའང་གོར་མ་ཆག
དུས་སྐབས་གསར་པའི་བོད་ཀྱི་རྒན་གཞོན་རྩོམ་པ་པོ་ཁག་གཅིག་གིས་ལྷུག་་་་
རྩོམ་སྟེ་ཆེས་ཐུང་ཞིང་འབྲི་བདེ་བ། དོན་གསལ་བ། གནད་དུ་ཁེལ་བ། རྩོམ་
མཁན་གྱིས་འཕྲལ་དུ་བཀོད་ཐུབ་པ་དང་ཀློག་མཁན་གྱིས་ཀྱང་འཕྲལ་དུ་མཐོང་
ཐུབ་པའི་རྩོམ་ལུས་དེ་བཀོལ་ནས་མི་སྣ་དང་བྱ་དངོས་བྲིས་པ་དང་། ་རྩོམ་
མཁན་གྱི་ངོས་ཟིན་ཏེ་བརྗོད་སྙིང་ཞིག་མཚོན་པར་བྱས་ཡོད། ལྷག་པར་ལོ་རྒྱུས་
སྟེང་གི་མི་སྣ་དང་རིག་དངོས་དག་འབྲི་སྐབས་ཕྱོགས་བསྡུས་ཀྱིས་མི་སྣའི་རང་་་་
གཤིས་དང་བྱུང་རིམ་ངེས་ཅན་ཞིག་ནས་མཚོན་བཞིན་ཡོད། རྩོམ་ཡིག་ཧྲིལ་
པོའི་སྒྲིག་རིམ་ཆ་ཚང་ཞིང་ནང་དོན་ཕུན་སུམ་ཚོགས་པ། བྲིས་པའི་ཚིག་འབྲུ་
ཉུང་ནའང་བརྗོད་བྱའི་བསམ་དོན་ཅུང་ཟབ་ཅིང་གོ་རིམ་གསལ་བ་ཞིག་ཡིན་་་་
ཏེ། དཔེར་ན། 《མི་དོན་ཕུག་རོན་གྱིས་དཔྱད་པའི་གཏམ་རྒྱུད་བྱེ ཀྱི་རྩོམ་པ་
པོས་བསླབ་བྱ་དང་ལེགས་བཤད་ཀྱི་རྩོམ་ལུས་ཟུང་འབྲེལ་གྱི་མཚོན་སྟངས་སྤྱད་
དེ། བོད་མིའི་ཆབ་སྲིད་དང་ཆོས་ལུགས། ཀུན་སྤྱོད། བསམ་བློ། འཚོ་བ་བཅས་ཀྱི་
ཕྱོགས་ལ་ཐེ་གཏོགས་བྱེད་འདོད་པའི་གསར་རྩོམ་འདུ་ཤེས་འཆང་བཞིན།
དམངས་ཁྲོད་ངག་རྒྱུན་བགྲང་ལས་འདས་པའི་ནང་རང་ཉིད་ཀྱི་བསམ་བློ་་་་་་་
མཚོན་ཐུབ་པའི་བརྗོད་གཞིའི་ས་བོན་གཅིག་བདམས་ནས་“ གནའ་དུས་རྒྱལ་་་
པོ་ཀུན་དབང་ཞེས་བྱ་བ་ཞིག་ཡོད་པའི་ཕ་མེས་ཐམས་ཅད་ཀྱིས་མགོ་ནག་མི་་་་
རྣམས་ལ་དབང་བསྒྱུར་མྱོང་བར་མ་ཟད། འདབ་ཆགས་བྱ་རྣམས་ལའང་དབང་
— 252 -



བསྒྱུར་བར་གྲགས...རྒྱལ་པོས་དེ་བཞིན་ཞལ་གྱིས་བཞེས་ནས་དེ་མ་ཐག་བྱ་་་་
སྐད་ཤེས་པའི་ཕོ་ཉ་རྣམས་བསྡུས་ནས། གནངས་ཉིན་ཉི་མ་རྩེ་ཤར་ལ་བྱ་ཐམས་
ཅད་གཅིག་ཀྱང་མ་ལུས་པར་མདུན་གྱི་ཐང་ཆེན་དུ་འཚོགས་རྒྱུའི་བརྡ་སྦྱོར་་་་་་
བར་མངགས་སོ། །”ཞ© ཞེས་གཏམ་རྒྱུད་ཀྱི་བྱུང་རིམ་ཅུང་ཆ་ཚང་བའི་ནང་མི་
སྣ་གཙོ་བོ་འདབ་ཆགས་ཕུག་རོན་སྨྲ་ཤེས་དོན་གོ་མིའི་གཟུགས་སུ་བཞེངས་་་་་་
ནས། འཇིག་རྟེན་མི་ཆོས་ཀྱི་བརྗོད་བྱ་གནད་དུ་ཁེལ་བ་ཞིག་ཀློག་པ་པོའི་མིག་
ལམ་དུ་བསྟར་བ་སྟེ། རྒྱལ་པོ་ཞིག་ཡིན་ཕྱིན་རྒྱལ་སྲིད་ཇི་ལྟར་སྐྱོང་བ་དང་
འབངས་ལ་ཇི་ལྟར་བྱམས་པ། འདོད་ཆགས་སོགས་མ་རབས་ཀྱི་ལས་ཇི་ལྟར་
སྤོང་བ་དང་། སྒོས་སུ་བོད་མི་རྒན་དར་གཞོན་གསུམ་གྱི་བློ་སྣ་ཡ་རབས་ཀྱི་
ཕྱོགས་སུ་བཀྲི་བར་བྱ་རྒྱུ་ནི་རྒྱལ་པོའི་བླ་ནས་བླར་མཆིས་པའི་འཕྲིན་ལས་སུ་་་་
སྣང་བའི་ཁ་ཏ་ནན་ཏུར་བྱས་པ་སྟེ། “ ཡང་མི་རྣམས་ཀྱིས་བཙན་པོ་དང་གཉོམ་
ཆུང་གཉིས་ཀྱི་གང་མང་ཟེར་བ་ལ། ཕུག་རོན་གྱིས་བཙན་པོ་མང་ངོ་ཟེར། བློན་
པོ་རྣམས་ཀྱིས་གཉོམ་ཆུང་མི་མང་བར་བཙན་པོ་ག་ལ་མང་ཞེས་བཤད་པས།།
ཕུག་རོན་གྱིས་གནས་འདིར་མཚོན་ན་དེ་ལྟར་ལགས་ཀྱང༌། འཇིག་རྟེན་ཡོངས་
ལ་བལྟས་ན་བཙན་པོ་མང་ངོ༌། །འོན་ཀྱང་བཙན་ཚོད་མེད་པ་རྣམས་གཉོམ་
ཆུང་གི་ཕྱོགས་སུ་བརྒྱབ་ན་དེ་གཉིས་མང་ཉུང་མེད་དོ་ཟེར། །
བཙུན་མོ་དཔལ་འཛིན་གྱིས་བཙན་ཚོད་མེད་པ་རྣམས་གཉོམ་ཆུང་གི་་་་་་
ཕྱོགས་སུ་རྒྱག་དོན་ཅི་ཡིན་ཞེས་དྲིས་པར། ཕུག་རོན་ན་རེ། བཙན་ཚོད་མེད་པ་
རྣམས་ཀྱིས་གཉོམ་ཆུང་ལ་བཙན་གནོན་དང་བཤུ་གཞོག་ཡ་ང་བ་བྱས་ན།
གཉོམ་ཆུང་རྣམས་འུ་ཐུག་ནས་ལྷན་འབྲེལ་གྱིས་བཙན་པོ་ཆམ་ལ་འབེབས་ན།
སྲིད་ན་དེ་འདྲའི་བཙན་པོ་གཉོམ་ཆུང་དང་ཁྱད་ཅི་ཡོད་ཟེར་བས། བློན་
འབངས་རྣམས་སྔར་བཞིན་འུར་ཟིང་སེ་སོང་ནས། འདི་འདྲའི་གནས་ཚུལ་སྔར་
མང་དུ་ཐོས་མྱོང་ལ་ཕྱིན་ཆད་ཀྱང་འབྱུང་ངོ་བསམས།”4)
གོང་གི་ཚན་པ་ལས་རྒྱལ་པོ་ཞིག་ལ་ཆ་མཚོན་ན། ། འབངས་ཕལ་བ་ལས་
— 253 -



ཐུགས་བཀོད་མཛངས་དགོས་པ་དང་། རྒྱལ་པོའི་དབང་ཆ་རང་བཞིན་ངན་
ཞིང་ལྐོག་གཡོ་འཆང་བའི་བློན་པོ་སོགས་ཀྱི་ལག་ཏུ་གཏོད་མི་རུང་ཞིང་། རྒྱལ་
པོ་ཉིད་ནི་“ བསྒྱུར་བར་མ་སླ་སྙན་ཁུང་མཐུག་པར་མཛོད། །ཕྱེད་ཙམ་ཁོང་དུ་
བསད་ནས་ཁོང་བ་བསྐྱེད། །སྲིད་ཀྱི་མུ་མཐའ་རིང་བས་གདོད་མཆིའོ། །བཙུན་
མོ་རྣམས་དང་བུད་མེད་གཞན་དག་ལ། །འདོད་ཆགས་ཕྱིར་ན་ཐུགས་ལ་
བཏགས་དྲགས་ན། །ང་ཁྱོད་འདྲེས་ཤིང་བཟང་ངན་མེད་པར་འགྲོ། །ཡིད་ཆེས་
མེད་པའི་མི་ལ་བློ་མ་གཏོད། །ལེགས་པར་མི་འོང་རང་སྲོག་འགུམས་ཉེན་་་་་
ཡོད། །”a? ཅེས་པ་ལྟར་གཡེམ་དང་འདོད་ལ་སོགས་པའི་དབང་དུ་སོང་ནས།
བུད་མེད་འཕྱོར་མའི་ངག་ལྟར་རྒྱུག་མི་ཉན་པ་གདམས་ནས་དམངས་བཀུར་་་་
བསྟོད་འོས་ཀྱི་རྒྱལ་པོའི་མཚན་བཟང་ལ་བརྩོན་དགོས་པ་ཤུགས་ལ་བསྟན། དེ་
ལྟར་མ་བགྱིས་ན་ནམ་ཞིག་གི་ཚེ་རྒྱལ་པོའི་གསེར་ཁྲི་ལས་ལྷུང་སྟེ་རང་གི་སྲོག་་་་
ཀྱང་ཤོར་ཉེན་ཆེའོ་ཞེས་མངོན་སུམ་འཛེམ་མེད་ཀྱིས་འཇིགས་པའི་སྣང་བ་་་་་་
བཅོས་མིན་ཞིག་སྦྱིན་ནོ། ། །
ལྷུག་རྩོམ་འདིའི་ནང་དོན་འཇིག་རྟེན་མི་ཆོས་ལས་བོད་རིགས་བུད་མེད་་་་
རྣམས་ཀྱི་བསམ་བློ་དགེ་བའི་ཕྱོགས་སུ་སྐུལ་རྒྱུ་གཙོ་བོར་བཟུང་སྟེ། འཇིག་རྟེན་
གྱི་ལུགས་ལས་བླང་བར་བྱ་བ་དང་དོར་བར་བྱ་བ་གང་ཞིག་ཡིན་པ་གསལ་པོར་
བསྟན་ནས་ཡ་རབས་དང༌། གཏོང་ཕོད་ཆེ་བ། བྱམས་དང་སྙིང་རྗེ་ལྡན་པ།
བཟའ་ཟླ་ཁྱིམ་མི་ཕན་ཚུན་བར་འགྲིག་མཐུན་ཡོང་དགོས་པ་བཅས་ཀྱི་བསྟན་་
བྱ་དེ་མི་རྣམས་ཀྱིས་གོ་བདེ་བའི་གཏམ་རྒྱུད་ཀྱི་ལམ་ནས་དྲངས་པས། བསམ་
བློའི་ནང་དོན་ཐད་མ་ཟད་རྩོམ་རིག་གི་རིན་ཐང་ཡང་མི་ཆུང་བ་ཞིག་ཡོད་པ་་་
རེད། །
ཡང་《འཛམ་གླིང་གི་ཁྱད་མཚར་རྡོ་ཡི་གླེགས་བམ་>> གྱི་རྩོམ་པ་པོས་་་་
བོད་གངས་ཅན་གྱི་རིག་གནས་ལོ་རྒྱུས་བང་མཛོད་དམིགས་བསལ་བ་བོད་་་་་་
ཁམས་ཡོངས་ནས་མ་ཎི་རྡོ་འབུམ་མང་དུ་མཆིས་པ་ལས། ཧོར་གཏེར་སྟོན་ཆོས་
- 254 -



སྒར་རམ་འོད་གསལ་ཐེག་མཆོག་ཆོས་གླིང་ཞེས་པའི་གསང་སྔགས་རྙིང་མའི་་་་
དགོན་པ་ཆུང་ཆུང་ཞིག་ཡོད་པར་འཛམ་གླིང་གི་ཁྱད་མཚར་རྡོ་ཡི་གླེགས་བམ་་་
དང་བཀའ་བསྟན་གྱི་རྡོ་ཡི་གླེགས་བུ་སོགས་ཡོད་པ་བྲིས་ཏེ། རང་རེའི་མེས་པོ་
རྣམས་ཇི་འདྲའི་རླབས་ཆེ་ཞིང་ཁོ་ཚོའི་མཛད་རྗེས་ནི་བསྐལ་པ་ཇི་སྲིད་བར་དུ་་
ཉམས་པ་མེད་པར་མཐོ་སྒང་འདིར་ལྷང་ངེར་ལྷན་ནེར་བཞུགས་སྲིད་པར་་་་་་་
བསྔགས་བརྗོད་དང༌། བོད་མིའི་འགྱུར་བ་མེད་པའི་རྩེ་གཅིག་གི་དད་སེམས་
ཆེན་པོས་ཚེ་རབས་དང་མི་རབས་དུ་མ་ཞིག་ལ་བརྩོན་པ་ཆུ་བོའི་རྒྱུན་བཞིན་་་་
བསྟེན་ནས་བཞེངས་ཤིང་བཞེངས་བཞིན་པའི་མ་ཎི་རྡོ་འབུམ་གྱི་གཟི་དཔལ་་་་
དང་རིན་ཐང་བྲིས་ནས་མི་རིགས་ཤིག་གི་དད་མོས་དང་སྙིང་སྟོབས་མཚོན་་
ཡོད། །
སྙན་ངག་མཁན་པོ་ཡི་དམ་ཚེ་རིང་གིས་“ མི་རིགས་སོ་སོའི་རིག་གནས་་་་
ཚང་མ་དཀའ་བ་སྤྱད་པའི་བརྩོན་འགྲུས་མེད་པར་དགུང་སྔོན་མཐོན་པོས་་་་་་
གནང་བ་མིན།” ཞེས་གསུངས་པ་ལྟར། རྡོ་ཡི་གླེགས་བུར་བཞེངས་པའི་བཀའ་
བསྟན་ཆེན་མོ་འདི་ཡང་སུས་ཀྱང་རྩོལ་བ་མ་བྱས་པར་རང་བཞིན་དུ་གྲུབ་པ་་་་་
ཞིག་མ་ཡིན་ཏེ། དེ་ནི་བོད་མི་དམངས་ཀྱི་འགྲན་ཟླ་བྲལ་བའི་བློ་རིག་དང་།
དཔའ་ངར་ལྡན་པའི་སྙིང་སྟོབས། ཞུམ་པ་མེད་པའི་བརྩོན་སེམས། རྒྱུན་ཆད་
མེད་པའི་ངལ་རྩོལ་བཅས་ལ་བརྟེན་ནས་ལེགས་གྲུབ་བྱུང་བ་ཞིག་ཡིན་ལ། ལྷུག་
རྩོམ་འདིས་བོད་རིགས་མི་དམངས་ཀྱི་ལོ་རྒྱུས་དང་རིག་གནས་གསར་སྐྲུན་བྱེད་
པའི་འདུན་མ་བརྟན་པོ་དང་འགྱུར་མེད་སྙིང་སྟོབས་ལ་བསྟོད་བསྔགས་ཆེན་པོ་
བྱས་ཡོད།
ཡང་གཙང་ཁུལ་གྱི་གནས་ཆེན་ཁག་ལ་ལྟ་སྐོར་དུ་ཕྱིན་པའི་མཐོང་་་་་་་་
ཐོས་4) ཀྱི་རྩོམ་པ་པོས་རང་ཉིད་གངས་རི་དཔལ་དང་ལྡན་པའི་ལྗོངས། བོད་
ཆོལ་ཁ་གསུམ་གྱི་ཡ་གྱལ་དབུས་གཙང་དམ་པ་ཆོས་ཀྱི་ཆོལ་ཁའི་ཟླས་ཕྱེ་བའི་་་་་
ནུབ་ཕྱོགས་མྱོང་ལྗོངས་སྟོད་སྨད་བར་གསུམ་གྱི་གཙོའི་རྒྱ་ཆེའི་ཡུལ་ལུང་རྣམས་
255 -



སུ་ལྗོངས་རྒྱུར་ཕེབས་སྐབས་རྣ་བའི་བཅུད་དང་མིག་གི་དཔྱིད་དུ་སྨིན་པའི་་་་་་
ཡུལ་གོམས་གཤིས་ལུགས་དང་ལྷ་སྡེ་ཆོས་སྡེ། དཔའ་བོའི་རྟོགས་བརྗོད། མཁས་
པའི་མཛད་རྗེས། གནས་རྟེན་འགངས་ཆེན། རིག་གནས་སྒྱུ་རྩལ། གནའ་ཤུལ་
གྲགས་ཅན། ཡུལ་ཐོན་ཚོང་ཟོག་བཅས་བརྗོད་གཞིར་བཀོད་པའི་ཐོ་འགོད་ལྷུག་
རྩོམ་ཅུང་རིང་བ་དེ་བྲིས་པ་དང༌། ཐོས་ཚོད་དུ་རྩོམ་མཁན་ལགས་ཀྱིས་ལྷུག་
རྩོམ་དེ་དག་རྩོམ་གྲུབ་འབྱུང་ཆེད་ལོ་ངོ་ཁ་ཤས་ཀྱི་དུས་ཚོད་སྤྱད་དེ་བོད་ལྗོངས་
ཀྱི་ཡུལ་ཕྱོགས་ཀུན་ཏུ་ལྟ་སྐོར་དུ་ཕྱིན་པ་དང་འབྲེལ་ཡོད་མི་སྣར་འཚམས་འདྲི་་་
བྱས་པ་ཡིན་ཟེར། དེར་མ་ཟད་བོད་རྒྱ་ཡིག་རིགས་ཟུང་གི་དཔྱད་གཞི་འཚོལ་
སྡུད་དང་གདམ་གསེས། ཅུང་ཞིབ་ཆ་ལྡན་པའི་ལས་སྣོན་དང་ཕྱོགས་ཡོངས་
ནས་ཞིབ་བསྡུར་བཅས་བྱས་ཏེ་བོད་ལྗོངས་གཙང་ཁུལ་དུ་དར་ཁྱབ་ཆེ་བའི་ལོ་་་
རྒྱུས་དང་དམངས་སྲོལ། ཆོས་ལུགས་བཅས་ངོ་སྤྲོད་ཅུང་གསལ་པོ་ཞིག་གནང་
འདུག་པས། ལྷུག་རྩོམ་འདི་ནི་བོད་ཀྱི་སྤྱི་ཚོགས་ནང་གི་དོན་བྱ་བྲིས་པ་ཞིག་
ཡིན་ལ། ལོ་རྒྱུས་རིག་གནས་ཀྱི་ཟུར་ཚད་ནས་བརྗོད་གཞི་ལ་ལར་དགོས་ངེས་ཀྱི་
ཁུངས་འདེད་དང་འགྲེལ་བཤད་བྱས་ཡོད་པ་ཞིག་ཀྱང་ཡིན། སྣང་ཚུལ་འདྲ་
མིན་སྣ་ཚོགས་ལ་གསལ་བཤད་མདོར་བསྡུས་བྱས་ཤིང་ཀློག་པ་པོར་ཟུར་དུ་མ་་་
དང་ཡང་དག་པ། ཚན་རིག་དང་ལྡན་པའི་སྒོ་ནས་དམངས་སྲོལ་རིག་གནས་ཀྱི་
གནད་དོན་ལ་ལྟ་སྟངས་ག་འདྲ་ཞིག་འཛིན་པར་ཕྱོགས་སྟོན་ཀྱི་ནུས་པའང་་་་་་
ཐོན་འདུག
ལྷུག་རྩོམ་འདིའི་ནང་བརྗོད་གཞིའི་ནང་དོན་གྱི་སྡེ་མི་འདྲ་བ་དུ་མ་བྱུང་་་་
བ་ལས། དང་པོ་ནི་ཡིད་དུ་འོང་བའི་ཡར་འབྲོག་གཡུ་མཚོ་ཞེས་པ་དེ་ཡིན་ཞིང་།
རྩོམ་མཁན་གྱིས་ཐོག་མར་ཡར་འབྲོག་གཡུ་མཚོ་དེ་གནས་གང་འདྲ་ཞིག་ཏུ་་་་་་
ཆགས་འདུག་པ་བྲིས་པ་བརྒྱུད་ནས། གཡུ་མཚོའི་དབྱིབས་དང་རྒྱ་ཁྱོན། མཛེས་
ཆོས་སོགས་རེ་རེ་བཞིན་ངོ་སྤྲོད་བྱས་འདུག་སྟེ། “ རི་བོ་གམ་པ་ལ་མོའི་རྩེར་
འབྱོར་བ་དང་དྭངས་གསལ་སྔོ་མེར་འཁྱིལ་བའི་ཡར་འབྲོག་གཡུ་ཡི་མཚོ་མོ་་་་་
— 256 -



ཡིད་དུ་འོང་བ་དེ་མིག་ལམ་དུ་འཆར་ཐུབ། གཡུ་མཚོ་དེ་ནི་གངས་ཅན་སཱ་ལའི་
སྨན་ལྗོངས་ཀྱི་མཛེས་རྒྱན་དུ་གྱུར་པའི་མཚོ་མ་ཕམ་པ་དང་། གནམ་མཚོ་ཕྱུག་
མོ་སོགས་དང་འདྲ་བར་ཕྱི་ནང་གཉིས་ཀྱིས་རྩ་ཆེར་འཛིན་ཞིང་ཡུལ་གྲུ་ཀུན་ལ་་
སྙན་གྲགས་ཆེ། དེའི་རྒྱུད་ཀྱི་ས་ནི་དུས་རབས་བཅུ་གསུམ་པར་ས་སྐྱ་འགྲོ་མགོན་
འཕགས་པའི་དུས་སུ་བཙུགས་པའི་བོད་ཁྲི་སྐོར་བཅུ་གསུམ་གྱི་ཡ་གྱལ་ཡར་་་་་་་
འབྲོག་སྟག་ལུང་ཁྲི་དཔོན་གྱི་མངའ་ཁོངས་སུ་གཏོགས། མཚོ་ཆེན་དེ་ནི་་་་་་
ཡར་འབྲོག་ས་ཁོངས་སུ་ཆགས་པས་མིང་ལའང་ཡར་འབྲོག་གཡུ་མཚོ་ཞེས་སུ་་་
གྲགས།” ཞེས་པའི་ཚིག་དུམ་འདིས་གཡུ་མཚོའི་ལོ་རྒྱུས་བསྡུས་པ་ཞིག་ཀློག་་་་
མཁན་གྱི་མིག་ལམ་དུ་གསལ་པོར་འགོད་ཐུབ་པ་བྱུང་བ་ནི་རྩོམ་པ་པོས་ལྷུག་་་་་
རྩོམ་ཞེས་བྱ་བའི་རྩོམ་ལུས་ཀྱི་བརྗོད་གཞི་སྤྱི་ཚོགས་འཚོ་བ་དངོས་ལས་བཙལ་་་
ཞིང་རྙེད་ཐུབ་དགོས་པའི་གནས་དེར་འབད་པ་ཧུར་ཐག་བགྱིས་པ་ལས་ཐོན་་་་
པའི་འབྲས་བུ་འབའ་ཞིག་གོ ། །
གཉིས་པ་ནི་མྱང་སྟོད་ཀྱི་དཔལ་འཁོར་ཆོས་སྡེ་ཆེན་པོ་དེ་ཡིན་ཞིང་།
བརྩམས་ཆོས་སུ་མྱང་སྟོད་ཅེས་པའི་ས་མིང་ཐོགས་ཚུལ་གྱི་གཏམ་རྒྱུད་རྙིང་པ་་་
ཞིག་གིས་ཐོག་དྲངས་པས་ཀློག་པ་པོར་བྲོ་བ་ལྡན་ཞིང་བཀླགས་ན་འདོད་པའི་་་
བློ་རི་གཟར་གྱི་རྦབ་ཆུ་བཞིན་འགོག་མེད་དུ་སྐྱེས་ཤིང་། དེར་མཐུད་ནས་“ འདི་
སྐབས་སུ་བཤད་པར་བྱ་བའི་མྱང་སྟོད་ཀྱི་རྒྱུད་དེར་སྔོན་བསྟན་པ་སྔ་དར་གྱི་་་་
དུས་ནས་སྐྱེས་ཆེན་མང་པོས་རྟེན་དང་གསུང་རབ་བཞེངས་ནས་མངོན་མཐོ་་་་
ངེས་ལེགས་ཀྱི་གཞི་མ་བཏིང་བ་དཔེར་ན། བཙས་ཕུ་དང་། བྱེ་མའི་མདའ། རྒྱ་
རོང་བཅས་ཀྱི་གནས་སུ་སྲོང་བཙན་སྒམ་པོ་དང༌། ཁྲི་སྲོང་སྡེ་བཙན། ཁྲི་གཙུག་
ལྡེ་བཙན་སོགས་བཙན་པོ་རིམ་བྱོན་གྱི་སྐབས་སུ་བཞེངས་པའི་གནྡྷོ་ལ་ཡོད་པ་་་
དང་། ལྷག་པར་དུས་རབས་བརྒྱད་པའི་དུས་དཀྱིལ་དུ་རྒྱལ་པོ་ཁྲི་སྲོང་ལྡེ་བཙན་
གྱིས་བོད་དུ་གདན་དྲངས་པའི་སློབ་དཔོན་པདྨ་འབྱུང་གནས་དཔོན་སློབ་་་་་་་
བཅས་པས་དེ་ཁུལ་དུ་གསང་སྔགས་རྙིང་མའི་ཆོས་ཀྱི་འཁོར་ལོ་རྒྱ་ཆེར་བསྐོར་་་
- 257 -



ཞིང་། མྱང་སྟོད་ག་མོ་ལུང་ན་སློབ་དཔོན་གྱིས་ཡང་དག་ཐུགས་ཀྱི་སྒྲུབ་པ་ལ་
རྒྱུན་རིང་བཞུགས་པའི་པདྨའི་སྒྲུབ་ཕུག་དང༌། ཕུག་པའི་མདུན་གྱི་དྲི་ཞིམ་འོ་
མའི་ཁ་དོག་འདྲ་བའི་འབབ་རྒྱུན་དེ་ཡང་སྒྲུབ་ཆུ་ཚེ་ཆུ་མར་གྲགས།” ཞེས་པ་
དང་། ལོ་རྒྱུས་རྒན་པོས་བཞག་པའི་རྗེས་ཤུལ་རེ་རེ་བཞིན་ཀློག་མཁན་གྱི་སྣང་
ངོར་ཡང་བསྐྱར་མངོན་དུ་བཅུག་པ་ནི་དེ་འདྲའི་གཟི་འོད་འཕྲོ་ཞིང་སྤོབས་པ་
བསྐྱེད་པ་ཞིག་ཡིན་ལ། གངས་རིའི་ལྗོངས་འདིར་སྐྱེས་ཤིང་མནར་སོན་པའི་
ཀློག་པ་པོ་བརྩེ་སེམས་ཅན་ཞིག་ཡིན་ན་ཡིད་སེམས་འཆོར་ཞིང་དད་པའི་སྤུ་་་་་
ལོང་དབང་མེད་དུ་གཡོ་བར་བྱེད། རྩོམ་པ་པོས་སྔོན་ཆད་ཀྱི་ལོ་རྒྱུས་དང་དོན་
བྱ་འབྲི་བའི་ཞར་ལ་མིག་གིས་དངོས་ཡོད་ཀྱི་མྱང་སྟོད་ལའང་ཞིབ་ཏུ་གཟིགས་་་
ཐུབ་པ་སྒོས་མྱང་ཆུ་གསར་གཞུང་རིང་མོའི་སྟོད་རྒྱུད་ཀྱི་ཉིང་རོ་དང་རྒྱང་རོ།
གངས་རོ། བར་དུ་རྒྱང་དཀྱིལ་མང་གསུམ། སྨད་ཀྱི་སྒྲོགས་ལུང་ལྕགས་པ་ར་
བཅས་ཀྱི་ཡུལ་སྡེ་ཆེ་ཆུང་མང་པོའི་ལོངས་སྤྱོད་དང་། སྐད་གྲགས་ཆེ་བའི་ཡུལ་
ཐོན་ཚོང་ཟོག་སྣ་ཚོགས་དཔེར་ན་སྣམ་བུ་དང༌། གྲུམ་ཟེ། སླེའུ་སོགས་དང་། མྱང་
སྨད་ཀྱི་ཐེར་མ། སྐེ་རགས། སྟར་ཟོན་སོགས་ལོ་ལྟར་མྱང་སྟོད་རྒྱལ་རྩེ་དང་མྱང་
སྨད་གཞིས་རྩེ་སོགས་འདུ་ཚོགས་ཆེན་པོའི་སྟེང་ཡུལ་འདིས་མངགས་པའི་་་་་་་
མཛའ་བརྩེའི་ལྷ་རྫས་དཀར་པོ་བསྣམས་པའི་ཕོ་ཉ་ཞིག་དང་མཚུངས་པར་་་་་་་
འཛམ་གླིང་གི་ཡུལ་ཕྱོགས་ཀུན་ཏུ་འགྲོ་བཞིན་ཡོད། །
གསུམ་པ་ནི་དཔའ་རྒོད་རྣམས་ཀྱིས་ཕྱི་དགྲ་བཀག་པའི་འཐབ་ཤུལ་རྒྱལ་་་
རྩེ་རྫོང་རི་དེ་ཡིན་ཞིང་། “དཔལ་འཁོར་ཆོས་སྡེ་ཆེན་པོའི་ཤར་ལྷོའི་ངོས་ཀྱི་
རྫོང་རིའི་སྤོ་རུ་མཁར་རྫོང་གི་གྱང་རོ་རྩིག་ཤུལ་གཟེངས་སུ་མངོན་པ་དང་།
ལྷག་པར་རྫོང་རིའི་ཕྱོགས་བཞིའི་ལྕོག་གི་ཞིག་ཤུལ་དེ་བས་མངོན་གསལ་དུ་་་་་་
མཐོང་རྒྱུ་ཡོད་པ་དེ་ནི་སྤྱི་ལོ༡༩༠༤ལོར་བོད་རིགས་སེར་སྐྱ་མི་དམངས་རྣམས་
ཀྱིས་ཕྱི་དགྲ་དབྱིན་ཇིའི་བཙན་འཛུལ་དམག་དཔུང་འགོག་རྒོལ་གྱིས་མེས་རྒྱལ་་
གྱི་བདག་དབང་བསྙོན་མེད་ཀྱི་མངའ་ཁོངས། རང་ཉིད་སྐྱེས་ས་འཚར་སའི་ཕ་
- 258 –



ཡུལ་སྲུང་སྐྱོབ་བྱེད་པའི་དགའ་གདུང་གཉིས་ལྡན་གྱི་ལོ་རྒྱུས་ལེ་ཚན་བསྐྲུན་་་་་་
པའི་གནའ་ཤུལ་གྲགས་ཅན་ཞིག་ཡིན་།” ཞེས་པ་དང་། དུས་རབས་ཉི་ཤུ་པའི་
འགོར་བོད་ལྗོངས་ཡུལ་གྲུ་ཀུན་གྱི་སེར་སྐྱ་མི་དམངས་ཚོས་སྟོབས་ཤུགས་གཅིག་
ཏུ་སྒྲིལ་ནས་གཡས་གཞོགས་གཡོན་འདེགས་ཀྱིས་ཕྱི་དགྲ་མཐར་སྐྲོད་གཏོང་་་་་་
ཕྱིར་ཕོ་ཟད་མོ་ལ་ཐུག་པ་དང་ལག་ཟད་དཔུང་ལ་ཐུག་ཀྱང་འཐབ་རྒོལ་མཐའ་་
འཁྱོལ་བྱས་པ་དང་། བོད་ཀྱི་གོ་གནས་མཐོ་དམའ་བར་གསུམ་གང་གི་མི་ཡིན་
ཡང་རང་གི་ཕ་ཡུལ་ལ་གཅེས་ཤིང་དགའ་བ་དང་དེའི་བདེ་འཇགས་ལ་སྲུང་་་་་་
སྐྱོབ་བྱེད་པ་ནི་མི་རྣམས་ཀྱི་འོས་འགན་དུ་མཐོང་བ་ནི་“རྒྱལ་རྩེ་གསེར་གཞུང་
ཕྲ་མོར། །ཕྱི་གླིང་སེར་བྱས་ཁེངས་སོང་། །ཨེ་མ་དེ་འདྲ་མཐོང་དུས། །བསགས་པ་
ནོར་གྱིས་གང་བྱེད། །” ཅེས་པའི་དམངས་གཞས་ནས་ཀྱང་བོད་རིགས་སེར་སྐྱ་
མི་དམངས་ཚོས་བཙན་འཛུལ་པར་སྣང་འཛིན་དང་རང་གི་མཁར་དབང་བློས་་
བཏང་ནས་དགྲ་འཐབ་མཐའ་གཅིག་བྱ་རྒྱུའི་ཆོད་སེམས་གསལ་པོར་མཚོན་་་་་
ཡོད། རྩོམ་མཁན་གྱིས་རྒྱལ་རྩེ་རྫོང་གི་འཐབ་རའི་རྗེས་ཤུལ་སོགས་བྲིས་ཏེ་དྲང་
བདེན་ཁུར་དུ་བླངས་པའི་དཔའ་རྒོད་རྣམས་ཀྱིས་རང་སྲོག་བསྡོས་ཏེ་དྲག་པོ་་་་
གཡུལ་དུ་ཞུགས་ཤིང་། མཐར་རྫས་མདེལ་ཟད་ནའང་བྲག་རྡོ་རྦབ་འགྲིལ་གྱིས་
དགྲ་དམག་དང་འཐབ་པ་མ་ཟད། དགྲ་དམག་འཁྲིས་སུ་བཅར་མཚམས་རང་
གི་ཤ་ཁྲག་ཕུང་པོའི་གྲིབ་མ་ཙམ་ཡང་དགྲ་ལག་ཏུ་མ་སྤྲད་པར་དཔའ་རྒོད་ལག་
གདང་སྦྲེལ་ཏེ་བྲག་རིའི་གཡང་དུ་མཆོངས་ནས་རང་གི་གཅེས་སྲོག་ཕ་མེས་ཀྱི་་་
ཡུལ་གྲུ་སྲུང་སྐྱོབ་བྱེད་པའི་སྐྱེས་སུ་ཕུལ་བའི་དཔའ་བོའི་བློ་སྤོབས་ལ་གུས་་ ་་་་་་་་
སེམས་ཆེན་པོས་བསྔགས་པ་བརྗོད་ཡོད། །
ལྷུག་རྩོམ་འདིའི་ནང་ད་དུང་«མྱང་སྨད་གཞིས་ཀ་བསམ་གྲུབ་རྩེ་》དང་་་
«བརྗིད་ཆགས་ཉམས་དགའ་བའི་བཀྲ་ཤིས་ལྷུན་པོའི་དགོན་པ་སོགས་ལོ་་་་
རྒྱུས་སྟེང་བོད་ཀྱི་རིག་གནས་དང་། ཆབ་སྲིད། ཆོས་ལུགས་ཀྱི་རྟེན་གཞིར་གྱུར་
ཅིང་བོད་སྤྱི་ཚོགས་ཀྱི་དར་འཕེལ་ལ་བྱས་རྗེས་བླ་མེད་བཞག་མྱོང་བ་དང་།
- 259 -



དེང་དུས་ཀྱང་གཟི་འོད་ཆེམ་ཆེམ་སྤྲོ་བའི་ཆོས་སྡེ་དང་དགོན་པ། ཕོ་བྲང་དག་
བརྩམས་ཆོས་ཀྱི་བརྗོད་གཞིར་བསྟེན་པ་མང་ཡང་རྩོམ་གྱི་བློས་བསླངས་དང་་་་་
སྒྲིག་གཞིའི་འགོད་སྟངས་ཐད་ཐུན་མིན་གྱི་ཁྱད་ཆོས་དམིགས་བསལ་བ་ཞིག་་་་
མེད་པ་ལྟར་སྣང་ནའང་ལྷུག་རྩོམ་གྱི་ཁྱད་ཆོས་གཙོ་བོ་སྟེ། མཚོན་བྱེད་རྒྱ་ཆེ་བ་
དང་མཚོན་བྱ་ལ་ཡུལ་དུས་ཀྱི་ཚད་བཀག་མེད་པ། སྒྲིག་གཞིར་རང་དབང་ཆེ་
བའི་གནད་དེ་དམ་དུ་བཟུང་ནས་སྐབས་རེར་མི་སྣ་བྲིས་ཡོད་པ་དང་། མཚམས་
རེར་བྱ་དངོས་བྲིས་ཡོད་ལ། རྩོམ་ཐབས་སུ་བསྟེན་པའི་སྨྱུག་རྩེར་བརྗོད་བྱ་རྒྱ་
བསྐྱེད་པ་དང་བསྡུས་ནས་འབྲི་བ། ཡིད་འགྱུར་སྟོན་པ་དང་དཔྱད་གཏམ་
བརྗོད་པ་དག་གང་འཚམ་གྱིས་བསྲེས་པས་ཀློག་མཁན་གྱི་སེམས་མཚམས་་
ཚིགས་མེད་པར་སྒུལ་བར་བྱེད།།
ཡང་ལྷུག་རྩོམ་«ངེས་དོན་གྱི་ཉི་མ་»4) ལ་མཚོན་ན། རྩོམ་པ་པོས་མཁས་
པའི་དབང་པོ་ཚེ་ཏན་ཞབས་དྲུང་ལགས་ཀྱི་མཛད་རྗེས་ས་གཞི་ལས་དཀྱེལ་ཆེ་་་
ཞིང་རི་རབ་ལས་ལྷུན་སྡུག་པ། རྒྱ་མཚོ་ལས་གཏིང་ཟབ་ཅིང་། ནམ་མཁའ་ལས་
ཀློང་ཡངས་པ་དེ་བྱ་དངོས་བྱེ་བྲག་པ་སྟེ་འཇིག་རྟེན་གྱི་འགྲོ་བ་ཀུན་ལ་གཉེན་་་
དུ་མཛའ་བའི་ཉི་མའི་སྟེང་སྤོས་ཏེ་སེམས་ཀྱི་བརྩེ་དུང་བདེན་པ་དེ་བསྟན་ཡོད།
“ རྒྱ་ཁྱོན་གྱིས་ཡོངས་སུ་བཏང་བའི་ཆོས་དབྱངས་ནམ་མཁའི་མཐོངས་ཤེད་ན།།
སྤྲིན་དཀར་གྱི་བླ་བྲེས་དང་འཇའ་ཚོན་གྱི་གུར་ཁང་དང་བཅས་པའི་སྣང་བའི་་་
བདག་པོ་ཞིག་ཡོད་པ་ནི་འཇིག་རྟེན་གྱི་སྒྲོན་མེ་ལགས། ས་དོག་མོས་ཀྱང་མི་
ཐེག ཁྱོད་འཛམ་གླིང་གི་མིག་ཡིན་པར་མ་ཟད། འཇིག་རྟེན་གྱི་རྒྱན་ཡིན་ལ། ཕྱི་
ནང་ཀུན་གསལ་གྱི་གཟི་བརྗིད་དང་ཡོན་ཏན་གྱིས་བླ་མེད་འོད་ཟེར་གྱི་བདག་
པོར་གྱུར་པ་རེད།” ཅེས་ཏེ། བརྗོད་གཞིར་གྱུར་པའི་མཁས་པ་ཆེན་པོའི་
འཆད་རྩོད་རྩོམ་གསུམ་གྱི་མཛད་འཕྲིན་དེ་བརྒྱུད་པའི་ཐབས་ལ་བརྟེན་ནས་་་་
རྩོམ་པ་པོའི་ཡིད་འགྱུར་དང་ཚོར་འདུ་བྱ་དངོས་བྱེ་བྲག་པ་ཉི་མའི་ངོ་བོ་དང་་་་
རང་གཤིས། ནུས་པ་བཅས་ལ་སྦྱར་ནས་རབ་བཏགས་དང་ཏིང་འཛིན། དཔེ་
— 260 -



འགོད་སོགས་ཀྱི་ལམ་ནས་འཕྱོར་འབྲི་བྱས་ཡོད་པར་མ་ཟད། “ བཅུ་གཉིས་
བདག་པོ་ལགས། འཇིག་རྟེན་ན་དཔྱིད་ཀྱི་དཔལ་ཡོན་ཟེར་བ་དེ་ཁྱོད་ཀྱི་གཟི་
བྱིན་ཡིན་པར་མ་ཟད། དབྱར་གྱི་ལང་ཚོ་དང་སྟོན་གྱི་འབྲས་བཟང་རྣམས་ཀྱང་
ཁྱོད་ཀྱི་ཐུགས་རྗེ་ཡིན། གངྒཱའིཡབ་ཀྱང་ཁྱོད་དང་བྲལ་ན་འཁྱག་རོམ་གྱི་ཕུང་
པོར་འགྱུར་ཞིང་། དཔག་བསམ་གྱི་ལྗོན་པ་ཡང་ཁྱོད་མེད་ཚེ་སྟར་གོག་སྐམ་པོར་
འགྲོ་ཚེགས་མི་འདུག དེ་ཕྱིར་ཉལ་འགྲོ་བུ་མོས་ལྷུང་ལྷུང་གི་གླུ་དབྱངས་ལེན་པ་
ཡང་ཁྱོད་ལ་བསྟོད་པ་དང་མེ་ཏོག་སྣ་ཚོགས་ཀྱི་མགོ་ལྕོག་ལྡེམ་པ་ཡང་ཁྱོད་ལ་་་
གུས་འདུད་ཞུ་བ་ཡིན།”ཞ9 ཞེས་ཉི་མའི་འོད་སྣང་དང་ཚ་དྲོད་ཀྱི་དྲིན་ལས་མི་་་་
ཡུལ་འདིར་དཔྱིད་དཔལ་དྲངས་ཤིང་ཚེ་སྲོག་གི་དགའ་ཚལ་མཛེས་སྡུག་ལྡན་པ་
ཞིག་སྐྲུན་པ་དང་། ཡོན་ཏན་གྱི་གཞི་མར་གྱུར་པའི་མཁས་ཆེན་ཉིད་ནི་བདེ་
སྐྱིད་ཀུན་གྱི་འབྱུང་ཁུངས་དང་རྩ་ལག་ཏུ་བརྟན་ཞིང་། གང་དེའི་གཏིང་མཐའ་
བྲལ་ཞིང་འོད་སྟོང་འབར་བའི་ཡོན་ཏན་གྱི་གཟི་བྱིན། ཉེ་རིང་དང་ཆགས་སྡང་
བྲལ་བའི་བྱམས་སེམས་ཀྱིས་བསྐུལ་ཏེ་གཞོན་སྐྱེས་པད་ཚལ་ཡོངས་སུ་ཆར་་་་་
སྙིལ་བར་བསྟོད་པ་དང་། ལྷག་པར་མཇུག་གི་ཚན་པ་རུ་“ནམ་མཁའ་འགྱུར་
ཡང་སྲིད། ས་གཞི་འཁྲུགས་ཀྱང་རུང་། འདབ་བརྒྱ་པའི་ནགས་ཀླུང་ལ་ནོར་བུ་
དང༌། གློག་གི་འོད་སྣང་གིས་ཞེ་ནམ་ཡང་མི་ཚིམ། བློ་ཀུན་ནས་མི་ཁེངས། ཉམ་
ཆུང་བའི་དྲི་བཟང་ཁང་རྣམས་ནི་གསེར་དངུལ་གྱི་པད་མ་ལྟར་རིན་ཐང་མི་ཆེ་་
མོད། འོད་སྟོང་བདག་པོའི་གཟི་བྱིན་ཕྱིའི་རང་མདངས་ཙམ་མ་ཡིན་པར་སྙིང་
གི་གེ་སར་སྨིན་པའི་གསོས་སུ་བསྟེན་ནས་རང་མཉམ་བུང་བའི་ཚོགས་ཀྱི་ཉེར་་་
འཚོར་བཞད་པ་ལ་ཕྱི་གཙང་ནང་གཙང་གི་ལྷག་བསམ་གངས་རིའི་དཔལ་ལ་་་་
འགྲན་པ་ལགས་པས་ན། རེ་བའི་མིག་འབུར་གཏོད་ས་ཁྱོད་ཁོ་ནའོ། །”6) ཞེས་
ད་ལྟའི་སྤྱི་ཚོགས་སུ་“ གློག་གི་འོད་སྣང་” ལྟ་བུའི་མཁས་མིང་འཛིན་པ་པོ་དག་་་
གིས་གཞོན་སྐྱེས་མང་པོ་ཞིག་གི་ཤེས་བྱ་འཚོལ་འདོད་ཀྱི་བློ་ཚིམ་དཀའ་ཕྱིར་རེ་་
བའི་མིག་འབུར་ནམ་ཡང་ཁྱོད་དང་ཁྱོད་ལྟ་བུའི་ཕྱོགས་སུ་གཏད་ཡོད་ཅེས་་་་་
-- 261 -



སྙིང་ཁུང་དུ་བཅངས་པའི་འདོད་རེ་སྦ་གསང་མེད་པར་ཕྱིར་བསྟན་པ་རེད།
ལྷུག་རྩོམ་འདི་ལས་འོད་ཟེར་སྟོང་ལྡན་གྱི་ཉི་མའི་གཟི་བྱིན་ལ་ཁ་གཡར་ནས།
མཁས་མཆོག་གང་དེའི་བྱམས་སེམས་དང་གཞན་ཕན་གྱི་རང་བཞིན། རྨོངས་
མུན་རྩ་རློག་བྱེད་པའི་སྙིང་སྟོབས། སེམས་ཅན་བརྩེ་བས་སྐྱོང་བའི་ལྷག་བསམ་
བཅས་ལ་བསྟོད་བསྔགས་ཆེས་ཆེར་མཛད་ཡོད་པ་རེད།
ཡང་དཔེར་ན་ལྷུག་རྩོམ་«ཁྱི་6) ལྟ་བུར་མཚོན་ན། རྗོད་བྱེད་ཚིག་གི་
ཞུན་བརྡར་དང་བརྗོད་བྱ་དོན་གྱི་གདམ་གསེས་གང་གི་ཆ་ནས་ཀྱང་ཅུང་་་་
ལེགས་གྲུབ་བྱུང་བའི་རྩོམ་ཡིག་ཏུ་བགྲང་ཆོག་པར་སྙམ། ང་ཚོ་ཀློག་པ་པོའི་
འདྲེན་བྱེད་ལམ་དུ་རྩོམ་ཡིག་ཅུང་ཡག་པོ་ཞིག་ཐོབ་ཚེ། དེ་ནི་སྐབས་གསུམ་ལྷ་
ཡུལ་གྱི་བདུད་རྩི་སྨན་བཅུད་དང་མཚུངས་ལ། འཇིག་རྟེན་མི་ཡུལ་གྱི་ཞིམ་ངར་
རྒུན་ཆང་དང་ཡང་འདྲ་བར་ཁ་མིག་སེམས་གསུམ་ལ་རོལ་མྱོང་གི་མཛེས་ཚོར་་་
ཡུན་རིང་མོར་སྦྱིན་ཅིང་། དྲན་ཤེས་ཡུལ་ལ་མཚར་སྡུག་གསོན་ཉམས་ལྡན་པའི་
གཟུགས་བརྙན་བརྗེད་དཀའ་བ་རྣམས་རྡོ་རིང་བཞིན་དུ་སྐྲུན་བཞིན་མཆིས།
རྒུན་ཆང་དང་མཚུངས་པའི་ལྷུག་རྩོམ་«ཁྱི་»ཡི་རྩོམ་པ་པོས་སྤྱི་ཚོགས་འཚོ་་་་་
བའི་ནང་རང་བཞིན་ཐ་དད་པའི་འགྲོ་བ་མིའི་ངོ་བོ་དང་གཤིས་རྒྱུད་ལ་རྟོག་་་་
ཚོར་རྣོན་པོས་ཉམས་སུ་མྱོང་ཞིང་གོམས་འདྲིས་རིག་གནས་ཀྱི་ཟུར་ཚད་ནས་་་་
ཡིན་མིན་དང་བཟང་ངན་གྱི་ཁྱད་ཕྱེ་ནས་བརྗོད་བྱའི་སྙིང་པོ་གཏིང་ཟབ་ཏུ་་་་་
བཏང་ཡོད་དེ། “ ཤ་ཁྱི། སྤྱང་ཁྱི། སེང་ཁྱི། འབྲོག་ཁྱི། ཕྱི་གླིང་པའི་ཁྱི་སོགས་ཁྱི་ལ་
རིགས་མང་པོ་དབྱེ་ཆོག་”ཏུཅེས་ཀློག་མཁན་རྣམས་ཀྱི་མིག་སྔར་“ཁྱི་” ཞེས་་་་
པའི་ཁ་བྱང་དེ་གསལ་པོར་བཏོན་པ་དང་དུས་མཚུངས་སུ་རྒྱུད་པ་མི་གཅིག་་་་་
པའི་ཁྱི་ཡི་རིགས་དུ་མ་ཞིག་གི་ཁྱད་ཆོས་དང་རང་བཞིན་དམར་རྗེན་དུ་བྲིས་་་་
ཤིང་། རང་བཞིན་དེ་དག་གི་དམིགས་སུ་བསལ་བའི་མཚོན་ཚུལ་གྱི་ཐད་ལ་ང་
ཚོའི་ཁོར་ཡུག་ཏུ་མིའི་ཤ་ཚུགས་སུ་ལངས་ནའང་ཁྱི་ངན་གྱི་སྲོག་གིས་བཟུང་བ་་
དང་། རང་འཚོ་བའི་དོན་དུ་བདེན་དོན་ཁྱད་དུ་གསོད་ཐུབ་པ། རང་གི་ཚེ་སྲོག་
— 262 —



ཕ་མ་དང་བུ་ཕྲུག་གི་ཚེ་སྲོག་གིས་ཉོ་ཕོད་པ་དང་། རང་གི་ཁེ་ཕན་ཐོབ་བྱེད་ལ་
མེས་རྒྱལ་དང་མི་རིགས་ཀྱི་རང་དབང་དང་ལ་རྒྱ་བཙོང་ནུས་པ་སྟེ། མདོར་ན་
སྟོང་གསུམ་གྱི་འཇིག་རྟེན་ཁམས་སུ་དེ་དག་ལས་སྒེར་སེམས་ཆེ་བ་མེད་པ་དང་།
སྒེར་གྱི་ཕུང་པོར་ཞུགས་པའི་སྐྱུག་བྲོ་བའི་བླ་སྲོག་འབའ་ཞིག་ཡིན་གཤིས་དྲི་་་་་
ངན་བསྐལ་བརྒྱར་མི་ཟད་པ་ཁྱི་གཤིས་དང་མི་གཤིས་གཉིས་ཞིབ་བསྡུར་གྱི་་་་་
ཐབས་ལ་བརྟེན་ནས་བརྗོད་པ་དེ་འདྲའི་གནད་དུ་ཁེལ་བ་ཞིག་ཡིན། བདག་
པོར་བློ་དཀར་ཞིང་རང་བཞིན་བརྟན་པ། རྣམ་རིག་གསལ་བ། མ་བྱིན་ན་མི་
ལེན་པ། དོན་གལ་ལ་ཐུག་ན་རང་སྲོག་གཏོང་ཕོད་པའི་ཁྱི་བཟང་དག་གི་གཤིས་
ཀ་ལས་ང་ཚོས་རིན་གྱིས་ཁུགས་ཐབས་མེད་པའི་དངོས་པོ་རྣམས་ཀྱི་གཉུག་་་་་་
མའི་རང་བཞིན་མཚར་པོ་ཞིག་མཐོང་བ་མིན་ནམ། རིན་པོ་ཆེའི་རང་བཞིན་
དང་བསྒྲུན་དུ་བཟོད་པའི་ཁྱི་བཟང་པོ་དག་གི་གཤིས་ཀ་དེ་ལྟ་བུ་ནི་རྒྱུག་ཁྱི་་་་་
དག་ལ་གཏན་ནས་ཡོད་མི་སྲིད་པས་“ མི་ཁྱི་འདྲ་བ་དག་ལས་ཁྱི་མི་འདྲ་བ་་་་་་
དག་གིས་མི་བཟང་ངམ་” 6 ཞེས་པ་བདེན་པའི་གཏ མ་དུ་མི་འདོད་དམ།
“ ཁྱིའི་ནང་ནའང་མི་ངན་པ་བཞིན་དུ་རྐུ་བྱེད་པ་དང་གཞའ་རྒྱུག་བྱེད་པ།
བདག་པོའི་མི་ཟིན་པར་རྨུག་པར་རྩོམ་པ། ཁྱིམ་གྱི་མགྲོན་པོའི་ཐོག་ལ་རྒྱུག་པའི་
ཁྱི་ངན་ཡོད་དེ། ཁྱི་ངན་བཀག་ན་མི་ཐུབ། མི་ངན་བཟུང་ན་མི་ཐུབ་”ཏུཔའི་
རང་བཞིན་ཅན་མང་ལ། དེ་བས་ཀྱང་ཞེ་མེར་བ་ནི་རྒྱུག་ཁྱི་དེ་དག་ཡིན། “རྒྱུག་
ཁྱི་ཞིག་ཡིན་གཤིས་རྒྱལ་ཁབ་ཀྱི་བདག་དབང་དང་རང་བཙན། མི་རིགས་ཀྱི་ལ་
རྒྱ་དང་ཁེ་ཕན། ཡུལ་ཕ་མའི་དྲིན་ལན། ཤ་ཕུ་ནུའི་བརྩེ་སེམས། གྲོགས་དམ་པའི་
མཛའ་མཐུན་བཅས་ནི་ཁོའི་ཡིད་ཀྱི་སྣང་ངོར་འཆར་བ་ག་ལ་སྲིད། རྒྱུ་མཚན་ནི་
དེ་དག་ངན་པ་འདུས་པའི་ཕུང་པོར་གྲུབ་པའི་ཕྱིར།”6) ཞེས་དང་། སྐད་ཆ་
འདི་དག་གིས་ཁ་གསལ་ཞིང་དོན་ཟབ་པའི་སྒོ་ནས་བསམ་བློའི་དགོངས་གཞི་་་་
ཞིག་མཚོན་ཡོད་པ་དང་། མི་ཐམས་ཅད་ལ་གཤིས་ཀ་དང་འབྱུང་བའི་དབང་
གིས་དགའ་སྐྱོ་ཆགས་སྡང་གི་ཉམས་འགྱུར་ངང་གིས་འབྱུང་ལ། མི་ཆོས་སྤུས་
- 263 -



.
.
.
.
གཙང་གི་དྲི་བསུང་ལྡང་བའི་སྤྱི་ཚོགས་ཀྱི་ཁོར་ཡུག་དང་བླ་ན་མཐོ་བའི་ཀུན་་་་
སྤྱོད་དར་འཇམ་གྱིས་བཅིངས་པའི་མི་རྣམས་ཀྱི་སྤྱི་ཚོགས་ནང་དུ་རང་དང་་་་་་
གཞན། ། སྒེར་དང་སྤྱི་ཞེས་པའི་ཐ་སྙད་དག་གནས་པ་བཞིན་རང་དོན་དང་
གཞན་དོན་ཡང་ལུགས་མཐུན་ཚུལ་ལ་གནས་པའི་སར་སྒྲུབ་པར་བྱེད་མོད།
འོན་ཀྱང་འཇིག་རྟེན་ཀྱི་སྐྱེ་བོ་ཡོད་ཚད་དེ་ལྟ་བུ་ཞིག་ག་ལ་ཡིན་ཏེ་མ་ཡིན་ནོ། །
རྒྱུ་མཚན་དེའི་དབང་གིས་མིའི་བསམ་སྤྱོད་ལ་དག་མིན་གྱི་ཁྱད་པར་ཕྱེ་ཞིང་།
དུས་ནམ་ཞིག་ལ་ང་ཚོའི་འཚོ་བའི་ཁྲོད་དུའང་འདོད་རྔམ་དང་ཕྲག་དོག
མངོན་ལྐོག་ལ་སོགས་པའི་ཐ་སྙད་དུ་མ་ཞིག་ཐོན་བྱུང་བ་དང༌། རང་ཅག་གི་
རྩོམ་པ་པོས་དེ་ལྟ་བུའི་རྙོག་ཟིང་ཆེ་བའི་བོད་སྤྱི་ཚོགས་དངོས་དེ་ཉམས་སུ་མྱོང་
བའི་དྲན་ཚུལ་དེ་དག་མཛེས་སྡུག་གྲོལ་བའི་རྗོད་བྱེད་ཀྱི་དབྱངས་འགྲོས་སྙན་་་་
མོ་ཞིག་དང་རང་དབང་བབ་ཆགས་ཀྱི་རྩོམ་ལུས་འཚམ་པོ་ཞིག་གིས་གཅིག་་་་་་
གྱུར་གོང་བུ་རུ་མཚོན་པར་བྱས་ཡོད། །
ས་བཅད་བཞི་པ། མི་རབས་གསར་པའི་སྙིང་སྟོབས་དང་
རེ་སྙེག་བྲིས་པའི་ལྷུག་རྩོམ་གྱི་སྐོར།
དེང་རབས་བོད་ཀྱི་རྩོམ་སྟེགས་སྟེང་ལྷུག་རྩོམ་གྱི་རྩོམ་པ་པོ་རྣམས་ཀྱི་་་་་
བསམ་པའི་འདུ་ཤེས་ཐད་སྔར་བས་བཅིངས་འགྲོལ་ཐོབ་སྟེ། རྒྱུན་སྲོལ་གྱི་ལྷུག་
རྩོམ་གྱི་རྨང་གཞིའི་སྟེང་མི་རིགས་གཞན་གྱི་རྩོམ་སྟངས་ལ་སོགས་པར་སློབ་་་་་
སྦྱོང་དང་། མིག་དཔེར་བཟུང་ནས་དེ་ཚོའི་ཉིང་བཅུད་རྣམས་བླངས་པ་དང་།
རྩོམ་ཚུལ་གསར་པའི་ལམ་ནས་བརྩམས་པའི་ལྷུག་རྩོམ་དེ་དག་ཚིག་གི་སྡེབ་་་་་་
སྦྱོར་ནས་དབྱངས་ཀྱི་ཉམས་འགྱུར། སྒྲིག་གཞི་བློས་བསླངས་ནས་སྒྱུ་རྩལ་ཁྱད་
གཤིས། “ནང་སྒོས་སུ་བདེན་དོན་གྱི་སོ་ཁ་ཡང་ཡང་བདར་ནས་དངོས་པོའི་
གཤིས་ལུགས་ལྷུག་པར་བཀྲལ་བ་དང་། གནས་ལུགས་ཀྱི་གསོར་འབིག་ཡང་
ཡང་བསྐོར་ནས་ཆོས་ཉིད་རྣལ་མ་གཏིང་ནས་སྔོག་པའི་ཤེས་དཔྱོད་ཀྱི་བསམ་
，
，
，
- 264 -



བློ་དང་ཚན་རིག་གི་སྤོབས་པ་དེ། མི་གཤིས་དང་རྩོམ་གཤིས་གཉིས་ཆར་དངོས་
པོའི་ཁེ་ཕན་གྱིས་ཚོད་འཛིན་ཐེབས་བཞིན་པའི་བོད་ཀྱི་རྩོམ་སྟེགས་ནས།
གདོང་མཆོང་གི་རུ་དར་བཞིན་སྔོན་དུ་བཤར་ཡོད་ལ་རྣོ་འོད་ཁྱུག་ཁྱུག་གི་་་་་་
མདུང་རྩེ་བཞིན་གཟེངས་སུ་ཐོན་ཡོད་པ་རེད།”6$ དེ་ལྟར་རྩོམ་ལུས་རྙིང་ཡང་་་
རྩོམ་ཚུལ་གྱི་རྣམ་པ་གསར་པ་བསྟེན་པའི་ལྷུག་རྩོམ་དག་དུས་རབས་ཀྱི་རྗེས་སུ་་
དམ་པོར་འབྲངས་ཤིང་། ཕྱོགས་མང་པོ་ནས་དུས་རབས་ཀྱི་སྙིང་སྟོབས་ལེགས་
པར་མཚོན་པ་ནི་དུས་རབས་ཀྱི་དགོས་མཁོ་དང་མི་རྣམས་ཀྱི་རེ་སྨོན་དང་་་་་་་་
ཡོངས་སུ་འཚམ་པ་ཞིག་ཡིན།
དུས་སྐབས་གསར་པའི་བོད་ཀྱི་ལྷུག་རྩོམ་ཁག་གཅིག་གིས་གཙོ་བོ་མི་་་་་་་
རབས་གསར་པའི་སྙིང་སྟོབས་དང་རེ་སྙེག་མཚོན་ཞིང་། བརྩམས་ཆོས་དེ་
རིགས་ཀྱིས་ཕྱོགས་དང་ཟུར་དུ་མ་ནས་ཚན་རིག་དང་རིག་གཞུང་གི་མཁའ་་་་་་
ལམ་ཡངས་པོར་བསྐྱོད་ནས་གསར་གཏོད་དང་རྩད་ཞིབ་ཀྱི་སྙིང་སྟོབས་ཡངས་་
པའི་བློ་ལྡན་ཚོར་བསྟོད་པ་དང་འབྲེལ། དུས་རབས་གསར་པའི་བོད་རིགས་ན་
གཞོན་རྣམས་ཀྱི་སྤོབས་པ་དང་། ཕུགས་བསམ། རེ་སྨོན་ལ་སོགས་མཚོན་པར་
བྱས་ཤིང་། མི་རིགས་དར་རྒྱས་ཡོང་བར་བྱེད་པའི་ལས་འགན་རླབས་པོ་ཆེ་དེ་
རིགས་འགྲོ་བ་མི་རེ་རེའི་ཕྲག་སྟེང་དུ་བབས་པའི་ལས་འགན་ཞིག་ཡིན་པའི་་་་་
བརྡ་གསལ་པོར་སྤྲད་ནས། རླབས་ཆེན་གྱི་ལས་འགན་དེ་མངོན་འགྱུར་ཡོང་
ཆེད་ང་ཚོས་ཡིད་ཐང་མི་འཆད་པ་དང་སྒྱིད་ལུག་མི་སྐྱེ་བར་ལ་རྒྱ་བརྟན་པོས་་་་
བརྩོན་པ་ཆུ་བོའི་རྒྱུན་བཞིན་བསྟེན་དགོས་པའི་འབོད་སྐུལ་ནན་མོ་བཏང་ཡོད།
ལྷུག་རྩོམ་«མདུན་སྐྱོད་ཀྱི་གོམ་སྒྲ་$) ལྟ་བུར་མཚོན་ན། རྩོམ་པ་པོས་སྤྱི་
ཚོགས་འཚོ་བའི་ཟུར་ཞིག་བདམས་ནས་རང་ཉིད་ཀྱི་གཏིང་ཟབ་པའི་མྱོང་ཚོར་
དང༌། སྙིང་ཁོང་ནས་བརྡོལ་བའི་དགའ་སྐྱོ་ཆགས་སྡང་གི་ཡིད་འགྱུར་མཚོན་པ་
ཡིན་ཏེ། ང་རང་དཔྱིད་ཀའི་འདམ་རྫབ་ཀྱི་ལམ་ཀྱག་ཀྱོག་དེའི་སྟེང་དུ་ས་ལ་
འགྱེལ་བ་དང་། མདུན་སྐྱོད་ཀྱི་རྐང་བ་ཟུང་ལ་སྐྱོ་གདུང་གི་འདམ་གྱིས་གོས་
— 265 -



ཤིང་དཀའ་སྡུག་གི་རྨ་ཁ་བཟོས་ནའང་། བློ་གྲོས་ཀྱི་མགོ་འཕང་མ་སྨད་པར་
སྔར་བཞིན་མདུན་ཕྱོགས་སུ་ལྟ་ལ་རིངས་ཤིང་བློ་སྤོབས་ཀྱི་སྙིང་རྩ་མ་ཉམས་་་་་
པར་སྔར་བཞིན་བར་མེད་དུ་ལྡིང་བ་བྲིས་ཡོད། དེར་མཐུད་ནས། “ ངས་མདུན་
ཕྱོགས་ཀྱི་ལམ་ཀྱག་ཀྱོག་དེའི་སྟེང་དུ་བལྟས་པ་ན། བློ་སྤོབས་ཀྱི་མགོ་བོ་མཐོན་
པོར་བཏེག་ཅིང་རྣམ་དཔྱོད་ཀྱི་དཔལ་འབར་ལག་ཏུ་བཟུང་བའི་དར་བབ་་་་་་
གཞོན་ནུ་འགས་རྔམ་བརྗིད་ཀྱི་གོམ་སྟབས་སྒྱུར་བཞིན་མདུན་དུ་སྐྱོད་པ་མཐོང་
བས་དགའ་སྐྱིད་ཀྱིས་ཁེངས་ཤིང་། ཡང་ངོ་གདོང་ཕྱིར་ཕྱོགས་ནས་གཞུག་
ཕྱོགས་སུ་བལྟས་ཚེ། ང་རང་བརྒྱུད་ཟིན་པའི་ལམ་བུ་དེའི་སྟེང་ན་རྒྱ་མཚོའི་
རླབས་གཉེར་ལ་འཕྱ་བའི་གཞོན་ནུ་ཁྲི་མ་འབུམ་གྱིས་ས་གཞི་ཡོམ་ཡོམ་འདར་་་་
བའི་གོམ་སྟབས་སྒྱུར་བཞིན་མདུན་དུ་སྐྱོད་བཞིན་འདུག ཡིན་ནའང་། ཕངས་
པ་ཞིག་ལ་འགའ་ཞིག་ལམ་འགྲམ་གྱི་བརྩེ་དུང་གི་མེ་ཏོག་ལ་བསྣམས་པས་བཟི་་
བར་གྱུར་ནས་གོམ་འགྲོས་ཉམས་པ་དང༌། འགའ་ཞིག་གྱིས་ལམ་འགྲམ་གྱི་རྒྱུ་
ནོར་གྱི་ཤིང་ཏོག་ལ་སྤྱད་པས་རྒྱགས་པར་གྱུར་ནས་གོམ་འགྲོས་སྒྱུར་ཐབས་་་་་་
བྲལ་བ་དང་། འགའ་ཞིག་གིས་བླུན་རྨོངས་རྗེས་ལུས་ཀྱི་བདུད་རྩི་འཐུངས་པས་
ཐང་སྟོང་ལུང་སྟོང་དུ་འཁྱམས་ཤིང་། འགའ་ཞིག་གིས་རྙིང་ཞེན་གྱི་མདའ་གཞུ་
བཏགས་ནས་དབེན་ཐང་རི་ལུང་དུ་བདེ་སྐྱིད་ཀྱི་རི་དྭགས་རྔོན་པར་བྲེལ།
འགའ་ཞིག་གིས་ཀྱག་ཀྱོག་དང་དཀའ་སྡུག་གི་མདུན་ལམ་མཐོང་བས་དཔའ་་་་
ཞུམ་ཞིང་ཉེ་འདབས་ཀྱི་ནགས་གསེབ་ལ་ཡིབ། འོན་ཀྱང་། མདུན་ཕྱོགས་ན་
ཉམས་འགྱུར་སྟོང་ལྡན་གྱི་གོམ་འགྲོས་ནི་བར་མེད་དུ་སྒྱུར་བ་མཐོང་ཞིང་། རྗེས་
ཕྱོགས་ན་སྙན་འགྱུར་འབུམ་ལྡན་ཀྱི་གོམ་སྒྲ་ནི་ཚད་མེད་དུ་གྲགས་པ་ཐོས་པས།
ངའི་བློ་གྲོས་ཀྱི་ནོར་བུ་ལ་སླར་ཡང་ཉི་འོད་འཕྲོས་ཤིང་། ཞབས་ཟུང་གིས་
དཔྱིད་ཀའི་འདམ་རྫབ་ཀྱི་ལམ་ཀྱག་ཀྱོག་དེ་རྗེས་སུ་བསྐྱུར་ནས་རྒྱལ་ཁའི་་་་་་་་
ཕྱོགས་སུ་བསྙེགས་ཏེ་སོང་བ་དང་།”68 རྩོམ་ཡིག་ནང་དུས་རབས་ཀྱི་ཉམས་
འགྱུར་ཤུགས་དྲག་ཅིང་། མི་རིགས་ཀྱི་སྙིང་སྟོབས་མཁའ་ལ་འཕྱུར་གྱིན་སྤྱི་
— 266



ཚོགས་འཚོ་བ་དངོས་ལས་མི་རབས་གསར་པའི་རེ་སྙེག་དང་སྤོབས་པ། བརྩེ་
དུང་བཅས་ཤུགས་དྲག་པོའི་སྒོ་ནས་མཚོན་ཡོད་དེ། གསོན་ཉམས་ལྡན་པའི་
ཚིག་དང་གཟུགས་བརྙན་རེ་རེའི་ནང་དུ་རང་རེ་བོད་ཀྱི་མི་རབས་གསར་པ་དེ་་
རྨོངས་གཉིད་ལས་སད་པ་དང༌། འོད་རྣོན་འཁྱུག་པའི་སྤྱན་ཟུང་དག་གིས་མ་
འོངས་པའི་མཛེས་ལྗོངས་ལ་དམིགས་ནས་གོམ་སྟབས་ཆེན་པོས་མདུན་དུ་་་་་་
བསྐྱོད་པའི་སྙིང་སྟོབས་གསོན་པོ་རེ་རེ་མཐོང་ཐུབ།
ཡང་ལྷུག་རྩོམ་«ཅང་ཤེས་རྟ་ཕོ་»ལ་མཚོན་ན། རྩོམ་པ་པོས་རང་གི་མྱོང་
ཚོར་ཟབ་མོ་དེ་གྲོགས་ལ་གླེང་འདོད་ཀྱི་འདུན་པ་དྲག་པོ་གནོན་ཐབས་བྲལ་་་་་
ཞིང་། རང་གི་ལྟ་བ་མཚོན་པའི་བརྗོད་བྱ་དེ་ཉིད། འཁྱོག་པོར་བརྗོད་པའི་ཚིག་
གིས་མ་སྤྲས་པར་རང་བྱུང་བབ་ཆགས་ཀྱི་སྒོ་ནས་སྒྲིག་གཞི་སྟབས་བདེ་རང་་་་་་
དབང་ཆེ་ཞིང་ཕན་ཚུན་རམ་འདེགས་བྱེད་པའི་རྩོམ་ཐབས་སྤྱད་ནས་སྙིང་ཁོང་
དུ་འཕྱུར་བའི་སྤོབས་པ་དང་སྨོན་འདུན་བྲིས་ཡོད་དེ། “ ལྟོས་དང་། མགྱོགས་
མྱུར་རླུང་གི་སྒྱུ་རྩལ། ཁྱུང་ཆེན་ལྡིང་བའི་གཤོག་རྩལ། རྒྱ་སྟག་མཆོང་བའི་ཤུགས་
རྩལ། གློག་དམར་འཁྱུག་པའི་མྱུར་རྩལ་བཅས་ཀྱི་བརྟུལ་ཞུགས་ཡོངས་སུ་རྫོགས་
པའི་ཆེད་དུ་ཅང་ཤེས་རྟ་ཕོས་སྔོ་བསངས་མཁའ་ཡི་སྤུན་ཟླ། ཞི་བདེ་རྒྱ་མཚོའི་
དོ་ཟླར་གྱུར་པའི་མཐའ་ཡས་པའི་རྩྭ་ཐང་དུ་སྤྱང་དར་མའི་འཇིགས་པ་ཁྱད་དུ་་
བསད། དགུན་གསུམ་གྱི་ལྷགས་པ་གདོང་གིས་བསུས། དབྱར་གསུམ་གྱི་ཆར་བ་
ལུས་ཀྱིས་བཀག དཔྱིད་གསུམ་གྱི་མུ་གེ་བཟོད་བསྲན་བགྱིས་ཏེ་ས་དོག་མོ་
འདོམ་ལ་འཇལ་ཞིང་། ཆུ་གཙང་མོ་ཐད་ཀྱིས་བཅད་ནས། རྒྱུགས་བང་རྩལ་གྱི་
གར་སྟབས་སློབ་བཞིན་ཡོད།”69) ཅེས་བརྗོད་འདོད་ཀྱི་དམིགས་ཡུལ་དེ་མངོན་་
སུམ་དུ་བསྟན་ཞིང་། རང་གི་སྙིང་ཁོང་གི་དུངས་ཞེན་དེ་རང་རྒྱུད་ལས་ཕྲལ་ཏེ་
ཅང་ཤེས་རྟ་ཕོའི་སྟེང་ལ་གནས་བཅས་པ་དང༌། བོད་གངས་ཅན་གྱི་གཞོན་ནུ་
རྣམས་ཀྱི་སྤོབས་པ་དང་གཤིས་ཀ་དེ་ཅང་ཤེས་རྟ་ཕོ་དང་རྟ་ཕོའི་བང་རྩལ་ནང་
བསྟིམས་ཏེ། “ཀྱེ་རྟ་ཕོ་ལགས། ཁྱོད་ནི་རྗེས་ལུས་ཀྱི་མུན་པ་སེལ་བའི་སྒྲོན་མེ།
— 267 =



སྡུག་བསྔལ་གྱི་སྤྲིན་ནག་གཏོར་བའི་དྲི་བཞོན། སྔོན་ཐོན་གྱི་བྱ་ལམ་འདྲེན་པའི་
གཤོག་པ་དང་འདྲ་ཞེས་བརྗོད་ན་ཀློག་པ་པོ་ཀུན་གྱིས་རྟ་ཕོས་དེ་ལྟ་བུ་བྱེད་མི་་་
ནུས་ཞེས་བརྗོད་པའང་གོར་མ་ཆག་མོད། འོན་ཀྱང་། ཁྱོད་ཀྱིས་ཀྱང་དཀའ་བ་
ཕྲག་ཏུ་ཁུར། ངལ་བ་ཁྱད་དུ་བསད། བདེ་བ་རྒྱང་དུ་བསྲིངས་ཏེ་མི་རྣམས་ལ་
ཕན་ཐོགས་པའི་བྱ་བ་འབད་པས་དོན་དུ་གཉེར་བའི་བར་ཀུན་སྤྱོད་ནི་ཀུན་་་་་
གྱིས་བསྟོད་པའི་གནས། བསྔགས་པའི་ཡུལ། དགའ་བའི་རྒྱུར་འགྱུར་བར་གདོན་
མི་ཟའོ། །”%D ཞེས་བརྗོད་པ་ནི་མི་རབས་ཤིག་གི་སྤོབས་པ་དང་། མདུན་དུ་
བསྐུལ་བའི་ངར་གླུ་ཞིག་ཡིན། རྩོམ་ཡིག་ཧྲིལ་པོར་དུས་རབས་ཀྱི་ཚོར་འདུ་དྲག་
པོ་དང་མི་རིགས་ཤིག་ལ་བཅངས་པའི་ལྷད་མེད་བརྩེ་དུང་གིས་ཟིན་ཅིང་། ཁག་
ཁུར་གྱི་སེམས་དང་སྤོབས་པས་ཁེངས་པའི་ཕུགས་བསམ་དང་རེ་སྨོན་ནི་ཚིག་་་
འབྲུ་རེ་རེར་ཁྱབ་འདུག
ཡང་ལྷུག་རྩོམ་《ལང་ཚོའི་འཆར་སྣང་»གིས་རྩོམ་པ་པོ་ཞིག་ལ་ཡོད་འོས་་
པའི་ཚོར་རྟོག་དང་བརྩེ་སེམས་ལྡན་པའི་ངང༌“ སྐྱེ་སྟོབས་ལྡན་པའི་ལང་ཚོ་་་་་་
དང༌། ཆལ་ཆིལ་འཕྱུར་བའི་ཁྲག་དྲོན། ཕ་ཡུལ་གྱི་ཚབས་ཆེ་བའི་གནས་ཚུལ་
བཅས་ཀྱིས་བདག་གི་སེམས་སུ་འཆར་སྣང་སྣ་ཚོགས་ཤིག་སྐྱེ་རུ་བཅུག་བྱུང་།”%D
ཞེས་མི་རབས་གསར་པའི་ལང་ཚོའི་གསོན་ཤུགས་དང་། ཕུགས་བསམ། ཕ་ཡུལ་
མི་དམངས་ལ་བཅངས་པའི་ཁག་ཁུར་གྱི་བསམ་བློ་མཚོན་པ་དང་། ཕ་ཡུལ་གྱི་
འཛུགས་སྐྲུན་དང་བདེ་སྐྱིད་ཀྱི་ཆེད་དུ་རང་གི་བློ་རིག་དང་བརྩེ་སེམས་ཡོད་་་་
ཚད་འབུལ་རྒྱུའི་སེམས་ཐག་བཅད་དེ། “ ང་རང་ལྷུང་ལྷུང་གི་ཆུ་ཕྲན་བྱས་ཏེ་ཕ་
ཡུལ་གྱི་རྩྭ་རྐང་རེ་རེ་དང་སྡོང་རྐང་རེ་རེ་བཞིན་བརླན་པར་བྱེད་འདོད། ང་
རང་བསིལ་འཇམ་གྱི་དཔྱིད་རླུང་བྱས་ཏེ་ཕ་ཡུལ་མི་དམངས་ཀྱི་རྨོངས་སེམས་་་་
མཐའ་དག་གཙང་མར་ཕྱགས་འདོད། ངས་བོད་ལྗོངས་དེ་ཉིད་མུ་མཐུད་དུ་
མེས་རྒྱལ་གྱི་ གཅེས་ཕྲུག བྱེད་དུ་མི་འཇུག་པར་མེས་རྒྱལ་གྱི་ཁྱིམ་ཆེན་ནང་དུ་
རང་སྟོབས་རང་སྤེལ་གྱིས་སྟོབས་འབྱོར་མངའ་ཐང་ལྡན་པ་ཞིག་ཏུ་འགྱུར་ཐུབ་
- 268 -



པ་བྱེད་རྒྱུ་ཡིན། འཆར་སྣང་ནི་ཁ་དོག་སྣ་ལྔའི་འཇའ་ཚོན་དང་འདྲ་བའི་སྟོང་
བསམ་ཡིན་མོད། དེ་དག་རེ་རེ་བཞིན་ངོ་མཚར་ལྡན་པའི་དངོས་ཡོད་ཅིག་ཏུ་
འགྱུར་བར་སྨོན།”62 མི་རིགས་སོ་སོའི་འཕེལ་རྒྱས་ཀྱི་ལོ་རྒྱུས་ནི་བྱིས་པ་ལོ་
ཆུང་ཞིག་ནར་སོན་པའི་བརྒྱུད་རིམ་དང་འདྲ་སྟེ། རིག་གནས་དང་ཚན་རིག་
གང་གི་ཐད་ནས་ཀྱང་ཧ་ཅང་ན་གཉོམ་པའི་དུས་སུ་གཞན་པའི་རོགས་སྐྱོར་གྱི་
ལག་འཐེན་ལ་བརྟེན་དགོས་ནའང་། དུས་ནམ་ཞིག་ལ་སླེབས་ཚེ་ལུས་སྟོབས་
རྒྱས་ཤིང་རང་ལྕོགས་ཐུབ་དགོས་པའང་ཆོས་ཉིད་ཅིག་ཡིན། དེ་ལྟར་མིན་ཚེ་མི་
རིགས་དེའི་འབྱུང་འགྱུར་དང་བདེ་སྐྱིད་སོགས་གཞན་པའི་ལག་ཏུ་གཏད་པ་་་་
དང་འདྲ་བས་ཕུགས་བསམ་དང་རེ་སྙེག་སོགས་གླེང་བ་ནི་དོན་སྙིང་དབེན་་་་་་
པའི་གཏམ་དུ་ཟད། འཇིག་རྟེན་གྱི་མི་རྣམས་ནི་རང་བཞིན་གྱིས་སྡུག་གི་མུན་པ་
དྭངས་ཤིང་སྐྱིད་པའི་མཚོ་མོ་འཁྱིལ་བར་དགའ་བ་ཆོས་ཉིད་ཅིག་ཏུ་འཁུམས་་་
ན། ཕ་ཡུལ་གྱི་མི་རྣམས་ཀྱིས་ལུགས་དང་མཐུན་པའི་སྒོ་ནས་དེ་ལྟ་བུའི་འཚོ་བ་
ཞིག་ལ་རེ་སྒུག་བྱེད་པའི་སྣང་ཚུལ་དེ། རྩོམ་པ་པོའི་ཚོར་སྣང་དངོས་མ་དང་
མྱོང་སྣང་རྣལ་མའི་གཟུགས་སུ་འཕོས་པ་དང༌། འབངས་མི་ཕལ་བ་རྣམས་ཀྱི་
བདེ་སྡུག་གི་སེམས་ཁམས་དེ་དངོས་སུ་ཚོར་བ་དང༌། རྙེད་པ་དང་། ཟིན་པ་ལྟ་
བུས་མི་རིགས་ལ་སེམས་ཁྲལ་བྱེད་པའི་རྡོག་ཁྲེས་ལྕི་མོ་ཞིག་ཕྲག་ཏུ་ཁུར་བཞིན་་
རྒྱང་རིང་བའི་གཏན་འདུན་ཞིག་ལ་བསྙེགས། །
དེ་བཞིན་དུ་ལྷུག་རྩོམ་«སྤོབས་པ་»ཡི་རྩོམ་པ་པོས་རང་ཉིད་ཀྱི་འཚོ་བའི་
མྱོང་ཚོར་དེ་ས་འོག་ནས་ས་ཁར་བརྟོལ་བཞིན་པའི་གསར་སྐྱེས་ལྗང་མྱུག་ཞིག་་་
གི་སྟེང་དུ་འཕོས་ཏེ། “སྐབས་དེར་ངས་ཤི་མ་གསོན་གྱི་ངང་མིག་གཉིས་ཕྱེད་
ཙམ་ཕྱེ་ནས་ཕྱོགས་བཞིར་བལྟས་པ་ན་རྔམས་འཐུག་ཅིང་འཇིགས་སུ་རུང་བའི་
སྨག་རུམ་གྱི་མུན་དཔུང་ཆེན་པོ་ཞིག་གིས་ངའི་མཐོང་ལམ་ཡོངས་སུ་བཀག་་་་་་
ནས་ཅི་ཡང་མཐོང་མི་ཐུབ།”6 ཅེས་གསར་སྐྱེས་གཞོན་ནུ་རྣམས་སྤྱི་ཚོགས་་་་་
འཚོ་བའི་ཁྲོད་ཀྱི་ཐོབ་ཐང་དང་གནས་བབ་ངོ་མ་སྟེ། འཇིག་རྟེན་གྱི་ལས་དང་
- 269 -



བྱ་བ་གང་དང་ཅི་ལ་འདུན་མ་གཏོད་སྐབས་གཞོན་ནུ་རྣམས་ལ་གདམ་གསེས་་་
ཀྱི་ཁེ་དབང་ཆུང་ཞིང་། གོམས་སྲོལ་དང་མི་ཁ་སོགས་ཀྱི་ཁུར་བོ་འདེགས་དཀའ་
བ་གཉའ་རུ་ལྷུང་འོང་བའི་རྐྱེན་གྱིས་ཁོ་ཚོའི་གདམ་ག་དེ་ཚེ་གང་བོའི་འགྱོད་་་་་
བདའི་གཞི་རུ་གྱུར་ཅིང་འགྱུར་བཞིན་ཡོད་པའང་མིག་གི་མཐོང་རྒྱུ་མང་ཡང་།
རང་ཅག་གི་རྩོམ་པ་པོའི་བསམ་བློ་བག་ལ་མ་འཁུམས་པར་“ ངའི་སྟེང་གི་ས་རྡོ་
འདི་དག་གློ་བུར་དུ་ཇེ་ལྕི་ལ་སོང་སྟེ་ད་ལྟ་ཉིད་དུ་ཤི་བ་དང་འདྲ། ཉེན་ཁ་ཆེ་
བའི་སྐབས་དེར་ངས་སླར་ཡང་ལུས་ལ་སྟོབས་ཤུགས་བསྐྱེད་པ་ན.…..ད་གསར་་
དུ་སྐྱེས་པའི་མྱུ་གུ་གཞོན་ནུ་ཞིག་ཡིན་པས། སྙིང་སྟོབས་དང་སྤོབས་པ། བརྩོན་
འགྲུས་དང་རིག་པ་སོགས་འཛོམས་པའི་དུས་ཡིན་གཤིས། འཆི་ཁར་ཡང་འཕག་
འཚག་ཆེན་པོ་ཞིག་བརྒྱབ་སྟེ་ཤི་ཆོག ང་ཅི་ལའང་མི་སྐྲག་”6 ཅེས་ཏེ། བགེགས་
དང་བར་ཆད་ཇི་འདྲ་མང་ཡང་དཔའ་མི་ཞུམ་པའི་སྤོབས་སེམས་བསྟན་པ་་་་་་
དང་། དེར་མཐུད་ནས་“ ངས་ཀྱང་སྔར་གྱི་སྙིང་ནད་དེ་དག་རྩ་བ་ནས་དོར་ཏེ་
རྒྱང་རིང་གི་ཕུགས་བསམ་དེ་འགྲུབ་ཆེད། རང་ཆུང་ནུས་མེད་ཀྱི་བསམ་པ་
སྤངས་ཏེ། རི་རབ་ཀྱི་རྩེ་ལ་རྐང་སྟེགས་འཆའ་བ་དང༌། སྲ་མཁྲེགས་རྡོ་ལ་རྩ་བ་
ཟུག་པ་བཅས་བྱས་ཏེ། ཆར་རླུང་དྲག་པོར་འཛུམ་མདངས་ངོམ་པ་དང་། སྲོལ་
རྙིང་གི་དྲི་མ་དང་བྲལ་ཞིང་། རང་དབང་དང་ཕུགས་བསམ་གྱི་འདབ་མ་ཡངས་
པོར་བཞད་པ་བཅས་བྱས་ནས། དཀའ་བ་ཁྱད་དུ་བསད། བདེ་བ་རྒྱབ་ཏུ་
བསྲིངས་ཏེ་མི་ཀུན་ལ་འབད་པས་ཕན་བཏགས་ནས། ཐམས་ཅད་ཀྱི་བསྟོད་
པའི་གནས། བསྔགས་པའི་ཡུལ། དགའ་བའི་རྒྱུར་འགྱུར་བ་ལ་འབད་པར་
འདོད།”6) ལྷུག་རྩོམ་འདིའི་མགོ་མཇུག་བར་གསུམ་དུ་རྩོམ་པ་པོ་རང་ཉིད་ཀྱི་
སྐྱོ་ཤས་ལས་ཐོན་པའི་བརྩེ་དུང་དང་སྤྱི་ཚོགས་འཚོ་བ་དངོས་ལས་མྱོང་བའི་་་་་
སེམས་ཀྱི་སྡུག་ཡུས་དེ་ལྗང་མྱུག་གསར་པ་ཞིག་གིས་སྲ་འཐས་ཀྱི་ས་ཤུན་བརྟོལ་་
བའི་དཀའ་ཚེགས་དང་སྤོབས་པར་སྦྱར་བ་དང་ལྷན་དུ། དགའ་སྡང་གི་དར་ཆ་
མ་འདྲེས་སོ་སོར་སྒྲེང་བཞིན་རུལ་སོང་དུ་གྱུར་པའི་གོམས་འགྲུས་སྟོབས་ཤུགས་
- 270 -



ལ་འཕྱ་སྨོད་ཀྱི་མཚོན་བཏབ་པར་མ་ཟད། རང་ཉིད་ཀྱི་འདུན་མ་སྙེག་པ་དང་།
བསམ་པ་དང་། བརྩོན་པ་སོགས་བྱ་མི་ཕོད་པའི་མི་འཁོས་ཆུང་ཉམ་ང་དག་ལ་
ཟུར་ཟའི་མདའ་མོ་དྲག་ཏུ་བསྣུན་བཞིན་རང་བྱུང་གི་ཆོས་ཉིད་ལ་གྲོགས་
བཅོལ་ནས་རང་གི་གཤིས་ཀ་འབུར་དུ་ཐོན་པར་བྱས་ཡོད་པ་རེད། །
ས་བཅད་ལྔ་པ། བ་རེས་དང་ཁོའི་ལྷུག་རྩོམ་བསྡུས་
དེབ་«སྔོན་མོ་སྤང་ལས་འཁྲུངས་པའི་
སེམས་ཀྱི་རོལ་མོ»།
དང་པོ། རྒྱབ་ལྗོངས་དང་འབྲེལ་བའི་གཏམ། །
བ་རེས་( ༡༩༦༠ — )ནི་མདོ་སྨད་བོང་སྟག་ཞྭ་ནག་སྡེ་བར་སྐྱེས་ཤིང་།
“ ང་ཡིས་གོམ་གསུམ་ཐོག་མར་སྤོས་པའི་ཉིན་མོ་དེ་ནས་བཟུང་། ཡ་མཚན་ཡོད་
ཚད་རྟོགས་འདོད་ཆེ་བའི་བྱིས་པ་ཞིག་དང་འདྲ་བར་མཛེས་ཤིང་སྡུག་ལ་ངོ་་་་་
མཚར་ཆེ་བའི་འཇིག་རྟེན་ཞིག་ལ་མིག་ཟུང་དང་འཛུམ་མདངས་ལྷན་དུ་གཏད་
དེ། རང་ཉིད་ཀྱི་འཚོ་གནས་དང་རྐང་ལམ་འཚོལ་འགོ་བརྩམས…...ཕལ་ཆེར་རྒྱུ་
མཚན་དེ་འདྲ་ཞིག་གི་དབང་གིས་སམ་ཡང་ན་སྨྲ་མི་ཤེས་པའི་ལས་སྐལ་ཞིག་་་་་
གིས་ང་ནི་གོམ་པ་རེ་རེ་བྱས་ཏེ་མདུན་ངོས་སུ་དེད་ཀྱིན་དང་སྔོན་ཕྱོགས་སུ་་་་་
བཅུམ་བཞིན་འོངས་དུས།” 3) ཞེས་པ་ལྟར། རྩོམ་པ་པོ་ཉིད་མི་ལོ་བཅུ་ཕྲག་ཁ་
ཤས་ཀྱི་རིང་ལ་རྩོམ་རིག་གསར་རྩོམ་གྱི་ལམ་ལ་དཀའ་བས་ཞུགས་ཤིང་། སྔ་
ཕྱིར་《སྦྲང་ཆར་》དང་《གངས་རྒྱན་མེ་ཏོག་» «བོད་ཀྱི་རྩོམ་རིག་སྒྱུ་རྩལ་»
སོགས་བོད་ཡུལ་གྱི་དུས་དེབ་ཀྱི་སྟེང་དུ་ལྷུག་རྩོམ་དང་སྙན་ངག་བཅས་རྩོམ་་་་་
ལུས་སོ་སོའི་རྩོམ་ཡིག་བརྒྱ་ཕྲག་གཅིག་ལྷག་སྤེལ་བ་དང་། 《སྔོན་མོ་སྤང་ལས་
འཁྲུངས་པའི་སེམས་ཀྱི་རོལ་མོ་»ཞེས་པ་འདི་ནི་རྩོམ་པ་པོའི་ལྷུག་རྩོམ་ཀྱི་ཚབ་་
བྱེད་དུ་གྱུར་བའི་བསྡུས་དེབ་ཅིག་ཡིན་ལ། དེ་ནི་རྩོམ་པ་པོས་སྤྱི་ལོ་༡༩༨༦–
༡༩༩༦ལོའི་བར་བརྩམས་པའི་ལྷུག་རྩོམ་རྣམས་ཕྱོགས་གཅིག་ཏུ་བསྡུས་པ་ཞིག་
- 271 -



དང་། དུས་སྐབས་དེ་ནི་རྩོམ་པ་པོའི་ན་ཚོད་གཞོན་ཞིང་སེམས་ཤུགས་ཆེ་བ།
འདུན་པ་དྲག་པོའི་དུས་སུ་ཁེལ་འདུག་པས་གསར་རྩོམ་གྱི་བློ་རྔམ་པོ་དེ་གནོན་་
ཐབས་མེད་པར་སྙིང་ཁོང་དུ་འཕྱོ་བཞིན་ཡོད། ། ཏན་ཏན་《སྔོན་མོ་སྤང་ལས་
འཁྲུངས་པའི་སེམས་ཀྱི་རོལ་མོ་»འདི་རྩོམ་པའི་སྐབས་སུ། རྩོམ་པ་པོས་སེམས་
འདུན་ཆེན་པོ་ཞིག་བཅངས་ཏེ་འབྲོག་སྡེ་ཆེན་པོ་བོང་སྟག་གི་ལོ་རྒྱུས་དང༌།
མཚོ་ནུབ་ཁུལ་དང་ཚྭ་འདམ་ས་ཁུལ་གྱི་སྔོན་ཆད་བོད་དང་འབྲེལ་བ་ཡོད་པའི་
ས་གནས་ཀྱི་ལོ་རྒྱུས་སྐོར་ཞིག་འཚོལ་སྡུད་དང་རྩོམ་འབྲི་བྱས་པའི་སྐབས་དག་་་
ཀྱང་ཡིན་པས། སྐབས་དེ་དག་ལ་རྩོམ་པ་པོ་རང་ཉིད་སོང་ས་དང་བསྡད་ས་
ནས་རང་དབང་མེད་པར་ཟིན་ཐོ་རེའམ་ཡང་ན་འཆར་སྣང་རེ་བྲིས་པ་རྣམས་་་
ནི་ལྷུག་རྩོམ་དེ་དག་གྲུབ་པའི་རྒྱུ་རྐྱེན་དང་རྨང་གཞི་ཡིན་ལ། ལྷུག་རྩོམ་དེ་
རྣམས་འབྲི་སྐབས་ཀྱི་སེམས་ཀྱི་ཀུན་སློང་དང་རྒྱབ་ལྗོངས་ཀྱང་ཡིན། དེ་བས།
ལྷུག་རྩོམ་གང་མང་ཞིག་གི་ཁྲོད་དུ་དུས་རབས་ཀྱི་འཕེལ་རྒྱས་དང་བོད་སྤྱི་་་་་་་
ཚོགས་ཀྱི་འཚོ་བའི་རྗེས་ཤུལ་དག་གསལ་ལེར་བཀོད་ཡོད་པ་མ་ཟད། རྩོམ་པ་པོ་
ཕ་ཡུལ་སྤང་གཞུང་གི་ལྗོངས་རྒྱུ་དང་དེ་ལས་འཁྲུངས་པའི་སེམས་ཀྱི་འཆར་སྒོ།
བསམ་པའི་འཁྱེར་སོ། ཡིད་ཀྱི་བརྩེ་དུང། ཕུགས་ཀྱི་འདུན་མ་སོགས་མངོན་
གསལ་དོད་པོའི་སྒོ་ནས་མཚོན་པར་བྱས་ཡོད།
«སྔོན་མོ་སྤང་ལས་འཁྲུངས་པའི་སེམས་ཀྱི་རོལ་མོ་»ཡི་མཇུག་ཏུ། “ སྣ་
ཚོགས་རི་མོར་བཀྲ་བའི་འཇིག་རྟེན་ནི་དངོས་གནས་མཛེས་དྲགས་པའི་དབང་
གིས་གང་ས་གང་དུ་ང་ནི་རོལ་ཆོག་པའི་ཡུལ་ལྗོངས་སྣང་ཞིང་གང་ས་གང་དུ་་་་
ང་ནི་སོང་ཡང་ཆོག་པའི་རྐང་ལམ་མཆིས་མོད། ཆེས་ཕངས་པ་ཞིག་ནི་ང་ཡི་
ཚད་ཡོད་པའི་ནུས་པ་དང་ཤེས་རབ་ཀྱིས་བརྩེ་མདངས་ཀྱི་ལག་ཟུང་བརྐྱངས་་་་
ཏེ་དེ་དག་ཚང་མར་འཐམ་འཁྱུད་བྱེད་ཐབས་མེད་པས། ནམ་དུས་ཡིན་ཡང་
འཕྲེང་སེམས་ཤིག་དང་འགྱོད་གདུང་ཞིག་གི་ཁྲོད་ནས་འགྲོ་དགོས་བྱུང་བ་་་་་་
དང༌། རེ་འགར་ཚོར་སྣང་ལྕི་མོ་ཞིག་ལ་བརྟེན་ནས་རྗེས་སུ་བསྐྱུར་བའི་རྐང་
- 272 -



རྗེས་དེ་རུ་ཕྱི་མིག་ལྟ་སྐབས། དགོད་ཁ་འཆོར་ཞིང་སྙིང་ཡང་རྗེ་བའི་བྱིས་དུས་
ཀྱི་རྩེད་ར་དེ་རྣམས་མ་གཏོགས་ང་ལ་ཅི་ཡང་མེད་ལ། ང་ལ་ཅི་ཡང་སྟོན་རྒྱུའང་
མི་འདུག་” 6) ཅེས་ཏེ། ངེད་ཅག་གི་རྩོམ་པ་པོའང་ཕ་ཡུལ་གྱི་སྤང་གཞུང་ལེབ་
མོ་དེ་ནས་རྒྱབ་ལ་སློག་པ་གྱོན་ཞིང་ལུས་ལ་མར་དྲི་འཐུལ་བཞིན་ལམ་དུ་ཆས་་་་
ཤིང་། རང་ཉིད་ཀྱི་མཐའ་འཁོར་དག་ཏུ་གནས་པའི་འབྲོག་པ་ཕོ་མོ་རྒན་གཞོན་
རྣམས་ཀྱི་སེམས་ཁམས་དང་འཚོ་སྟངས་ལ་རྒྱུས་མངའ་དང་ལྟ་ཞིབ་གནང་བར་
ཡོད་ཚད་ནང་གི་ཡོད་ཚད་དེ་འདྲའི་ཉམས་དགའ་ཞིང་ཞེ་འཆོར་བ་ཞིག་ཡིན་་་
ཡང་། “ ད་དུང་བར་མཚམས་འདི་ན་ཕྱི་ཡི་བཀོད་པས་བཟོས་པའི་ཧ་ཅང་
བགྲོད་ཁག་པོའི་ཀྱག་ཀྱོག་བགྲང་ལས་འདས་པ་ཞིག་སྔ་ཕྱི་རིམ་པ་བྱས་ཏེ་སྣང་་
ལ། དེ་དང་འདྲ་བར་ནང་བཅུད་ཀྱི་སེམས་ཅན་ལ་རག་ཅིང་མི་རབས་ཀུན་ལ་
སྔོན་ནས་བཞག་པའི་འདུ་ཤེས་དང་གཏན་སྲོལ་གྱི་འགྲོ་ལུགས་མང་པོ་ཞིག་་་་་་
ཀྱང་གཡས་ཉལ་གཡོན་འདུག་བྱས་ཏེ་མཆིས་པས། ནམ་རྒྱུན་དུ་ང་ལ་ཁོམ་པ་
ཅུང་ཟད་བྱུང་འི་དུས་སུ། ངས་ཐེངས་མང་པོར་རང་སྟེང་ནས་གནད་དོན་ཞིག་
དང་ནོར་འཁྲུལ་ཞིག་ལ་ཕྱི་འདང་བརྒྱབ་”68 པ་ནི་ཁོའི་ལྷུག་རྩོམ་གྱི་ནང་གི་་་་
སྒྲིག་གཞིའི་ཁྱད་ཆོས་གཙོ་བོ་ཞིག་ཡིན་ཏེ། དྲང་བདེན་འགྱུར་མེད་ཀྱི་གཤིས་ཀ་
དང་མྱོང་ཚོར་དངོས་མ་ལས་འཕོས་པའི་སེམས་ཁམས་དག་བབ་ཆགས་ཤིང་་་་
རང་དབང་གི་སྟོབས་རྩལ་རྫོགས་པའི་ལྷུག་རྩོམ་གྱི་མཛེས་ཆས་སུ་སྤྲས་བཞིན་་་་
བརྗོད་པ་ནི་འོས་ཤིང་འཚམ་པ་ཞིག་ཡིན།
གཉིས་པ། རྩྭ་ཐང་གི་གཏམ་རྒྱུད་མཚར་པོ།
«སྔོན་མོ་སྤང་ལས་འཁྲུངས་པའི་སེམས་ཀྱི་རོལ་མོ་》ནི་མུ་མཐའ་མི་་་་་་་
མངོན་པའི་རྩྭ་ཐང་ནས་གཟབ་འཕྱོར་སྟོང་གིས་སྤྲས་པའི་བུ་མོ་མཛེས་མ་ཞིག་་་
གི་སྙན་མོ་ངག་ལས་དབྱངས་སུ་གྱེར་བའི་གླུ་གཞས་ཤིག་དང་། ཡང་ན། འཇིག་
རྟེན་མི་ཆོས་ལ་མཁས་ཤིང་འཚོ་བའི་སྐྱིད་སྡུག་གང་མང་མང་ཞིག་མགོ་ཐོག་ཏུ་་
- 273 -



བབས་མྱོང་བ། མི་ཡུལ་གྱི་ཟློས་གར་སྣ་ཚོགས་མིག་གིས་ལྟད་མོར་རོལ་ཞིང་མྱོང་
པའི་རྒན་པོ་བརྗོད་ལ་མཁས་པ་ཞིག་གི་དོན་ལྡན་གཏམ་དང་མཚུངས་བར་ངོ་་་
མཚར་བའི་བཤད་ཚུལ་དང་ངག་རྒྱུན་ཐོར་བུ། ལྟ་ན་སྡུག་པའི་རྩྭ་ཐང་གི་རབ་
མཛེས་ཡུལ་ལྗོངས། ནམ་ཡང་གཏོགས་དཀའ་བའི་རང་བྱུང་ཁམས་ཀྱི་འགྱུར་
ལྡོག་སྣ་ཚོགས། བྲོ་བ་ལྡན་པའི་འབྲོག་སྡེ་དང་ཁྱིམ་རྒྱུད་སོ་སོའི་བར་གྱི་གཏམ་
རྒྱུད་སོགས་བརྗོད་བྱར་བསྟེན་ཡོད་པ་མ་ཟད། རྩོམ་པ་པོས་འཚོ་བའི་ཉམས་
མྱོང་ཕུན་སུམ་ཚོགས་པའི་སྒོ་ནས་དུས་སྐབས་ཤིག་གི་བོད་ཀྱི་སྤྱི་ཚོགས་ངོ་མ་་་་་
དང་འབྲེལ་ཞིང་དུས་རབས་ཀྱི་འཕེལ་འགྲོས་དང་བསྡོངས་པའི་རྩྭ་ཐང་གི་གོམ་
སྒྲ་དེ་ཐོས་ཤིང་མཐོང་བ་དང་། ཕ་ཡུལ་གྱི་སྦྲ་ནག་དང་རྫི་བོ། སྤང་ཐང་དུ་གཡོ་
འགུལ་བྱེད་བཞིན་མཆིས་པའི་རྟ་ནོར་ལུག་གསུམ་གྱི་ཁྱུ་ཚོགས་བཅས་གསོན་་་་
ཉམས་ལྡན་པར་བྲིས་འདུག་པ་ནི། དཔེར་ན། བསྡུས་དེབ་ནང་གི་《སྲིད་པ་རྒན་
པོ་»ཞེས་པ་ལས། ང་ཚོའི་འདས་སོང་གི་ལོ་རྒྱུས་དང་བོད་མིའི་ཚབ་བྱེད་ཀྱི་
སྣང་བརྙན་ལྟ་བུ་སྟེ། མི་སྣ་གཙོ་བོ་སྲིད་པ་རྒན་པོ་བྱ་བ་ཞིག་གསར་བཞེངས་
བྱས་ཏེ་བོད་མི་རིགས་ལ་བཅངས་པའི་བརྩེ་དུང་དེ་བརྗོད་པ་དང༌། “སྲིད་པ་
རྒན་པོ་ནི་ལུས་ལ་འཁོར་གསུམ་གྱོན་པའི་སྟག་ཤར་གྱི་གཞོན་ནུ་ཞིག་ཡིན་པ་་་་
དང་། རྒྱབ་ལ་སྒེག་ཆས་མཛེས་པར་སྤྲས་པའི་སྨན་ཤར་གྱི་བུ་མོ་ཞིག་དང་ནར་
སོན་བཞིན་མཆིས་པའི་བྱིས་པ་བློ་རྒོད་ཅིག་ཀྱང་རེད།”6 ཅེས་སྲིད་པ་རྒན་པོ་་་
ནི་བོད་མི་རིགས་ཀྱི་མཚོན་བྱེད་ཡིན་པ་དང་། རྩོམ་པ་པོའི་“ སེམས་ཁོང་ན་
སྙིང་ཆུང་བཞིན་དུ་ལྡིང་བ་དང་རྩ་ལམ་ན་ཟུང་ཁྲག་བཞིན་དུ་རྒྱུ་བ་ནི་སྲིད་པ་་་
རྒན་པོའི་ད་ལྟ་དང་འབྱུང་འགྱུར་ཏེ།”( གོང་མཚུངས་) བོད་མི་རིགས་ཀྱི་མ་
འོངས་པ་དེ་ནི་རེ་བལྟས་བྱེད་སའི་གཞི་འབའ་ཞིག་ཏུ་གྱུར་འདུག་པ་བསྟན་ནོ།།
འདིར་རྩོམ་པ་པོ་ལགས་ཀྱིས་མཐོང་རྒྱུ་དང་ཐོས་རྒྱ། བསམ་རྒྱ་ཤིན་ཏུ་
ཡངས་པའི་ཚུལ་གྱིས་«བདག་གི་ཁྱིམ་རྒྱུད་»ཀྱི་ནང་དུ་སྔར་གྱི་བྱུང་རབས་་་་་་
དང་རྒྱུ་མཚན་མང་པོ་ཞིག་གསལ་འདེབས་དང་བསླབ་བྱའི་ཚུལ་དུ་བརྗོད་དེ།།
— 274 --



མི་རྣམས་ལ་ལུགས་མཐུན་དང་གུས་བཀུར། ཡ་རབས། འཆམ་མཐུན་བཅས་ནི་
རྒྱལ་ཁའི་རྩ་བ་དང་བདེ་སྐྱིད་ཀྱི་གཞི་མ་ཡིན་པའི་གནས་ལུགས་གསོང་པོར་་་་་
བརྗོད་པ་དང༌། ཨ་ཁུ་བསམ་གཏན་དང་ཨ་ཁུ་ཉི་མ་གཉིས་གཙོ་བྱས་ཏེ་རིགས་
རུས་ཀྱི་མཐོ་དམའ་བརྩད་དེ་འགལ་བའི་འུར་ཟིང་བཟོས་པ་ནི། “རུ་འདབས་
དེ་རུ་སྣང་བའི་ཕན་ཚུན་གྱི་བར་ཐག་ཉེ་ལ་ཐ་ཐོར་ཡིན་པའི་དུད་ཁྱིམ་རྣམས་་་
དང་ལུང་ཕུག་ཅིག་ན་མགོ་ཁུངས་གཅིག་ལས་ཐོན་ཏེ་ཉི་འོད་འཕྲོས་ཕྱོགས་་་་་
ཤིག་གིས་འོད་ལམ་ལམ་དུ་ཕྱོགས་སོ་སོར་བཞུར་བའི་ཆུ་ཕྲན་དེ་གཉིས་...”
( གོང་མཚུངས་）ཁྱད་ཅི་མཆིས། རྒྱུ་མཚན་གྱི་གཏིང་མཐའ་ནི་ནམ་ཡང་འགྱུར་
བ་མེད་པའི་རི་བོ་དང་བྲག་རྡོ། གངས་རི་དང་སྤངས་རི་བཞིན་དུ་གནས་པ་
ཞིག་ཡིན་ན། དུས་ཡུན་ཐུང་ཐུང་ཞིག་གི་དར་རྒུད་དང་འབྱོར་ཕྱུག་གི་དཔུང་
བའི་ཕྲ་སྦོམ་གྱིས་བསླངས་པའི་རྩོད་གཞི་དང་འཁྲུག་ཟིང་སོགས་ནི་ཕངས་་་་་་
སེམས་ཀྱི་རྒྱུ་རུ་གཡོ་ཞིང་འོངས་པའི་སྣ་ནག་མ་ཞིག་མ་ཡིན་ནམ། རང་ཅག་གི་
རྩོམ་པ་པོས་ཤ་ཉེ་བ་དང་ཞེ་བརྩེ་པ། འདང་ཞེན་པ་བཅས་ཀྱི་སྒོ་ནས་འཚོ་བའི་
གནས་ལུགས་བདེན་པ་ཞིག་གཏམ་རྒྱུད་ཀྱི་ལམ་ནས་སེམས་ངོ་འཕྲོད་པར་་་་་་་
བརྗོད་ཡོད་དེ། མི་ཡུལ་གྱི་འཚོ་བ་ཁ་དོག་བརྒྱ་སྟོང་དུ་འཚེར་བ་དང་དེའི་
མཛེས་སྡུག་གིས་དུས་དང་གནས་གང་དུའང་མི་རྣམས་ཀྱི་ཡིད་སེམས་དབང་་་་
མེད་དུ་འགུགས་པའི་《མཛེས་སྡུག་གི་བསླུ་བྲིད་ཚོགས་པ་》དང་། འཛམ་གླིང་
གི་ཡང་རྩེར་གནས་བཅས་ཤིང་རིགས་རྒྱུད་སྤེལ་བ་ནི་མ་གཞི་ནས་རླབས་ཆེ་་་་
བའི་སྤྱོད་པ་ཞིག་དང་ཞུམ་པ་མེད་པའི་སྙིང་སྟོབས་ཤིག་ཡིན་ལ། གནས་དེ་ན་
བོད་རིགས་མི་དམངས་ཀྱིས་གནའ་ནས་ད་བར་དུ་གསར་སྐྲུན་གནང་བའི་་་་་་་
གཏམ་རྒྱུད་ངོ་མཚར་བ་ཞིག་ཁྱབ་ཡོད་པ་དང་། གཏམ་རྒྱུད་དེ་རྣམས་ལ་ཁ་
གཏོད་ཡུལ་ཞིག་ཡོད་ཆོག་པ་དང་མེད་ཀྱང་ཆོག་ལ། གཏམ་རྒྱུད་དེ་རྣམས་རྟོག་
བཟོ་དང་དངོས་གནས་གང་ཡིན་ཡང་ཚང་མ་རྩེ་མོ་ནམ་མཁར་བསྙེགས་ཤིང་་་་
དཔངས་རྒྱ་རྒྱ་མཚོར་འགྲན་པའི་གནའ་བོའི་ས་གཞི་འདི་རུ་འདུ་འཛོམས་བྱུང་
— 275 -



ཞིང་། མཐོ་སྒང་ན་ལྷབ་ལྷུབ་ཀྱིས་འབབ་པའི་ཁ་བའི་འདབ་མ་དང་འདྲ་བའི་
«ཁུ་ནུ་རི་འདབས་ཀྱི་གཏམ་རྒྱུད་》དང་། སྙན་ངག་གི་རྟོག་འཆར་དང་ལྷུག་
རྩོམ་གྱི་རང་དབང་ཟུང་དུ་འབྲེལ་བའི་རྩོམ་ཐབས་སྤྱད་ན་ཀློག་མཁན་རྣམས་་་་
མཐོ་སྒང་གི་རྣམ་འགྱུར་དང་འདུ་ཤེས་ཀྱི་མེ་ཏོག་གང་སར་འཛུམ་པའི་བསླུ་་་་་
འགྱུར་གྱི་ཞིང་ཁམས་ཤིག་ཏུ་འཁྲིད་འགྲོ་བའི་«བགྲེས་པོ་ཞིག་དང་སྦྲ་ནག་་་་་་
ཅིག་གི་གཏམ་རྒྱུད»། བོད་མི་རིགས་ཀྱི་ཡ་ཡོ་བྲལ་བའི་ཡིད་གཞུངས་དང་།
བཅོས་མ་མིན་པའི་དད་སེམས་བརྟན་པོ། གནས་དང་ཡུལ་གང་དུ་སོང་ཡང་
བརྩེ་བའི་ཞགས་པས་དམ་དུ་བཅིངས་པའི་ཕ་ཡུལ་གྱི་རི་ཆུར་བསྔགས་པའི་་་་་་
《སྡེ་འདབས་ཀྱི་མཆོད་རྟེན་»དང་«སོང་མ་ཚར་བའི་གནས་སྐོར»། འཇིག་
ཟིན་པའི་དགོན་ཤུལ་དང་ལབ་ཙེའི་རྗེས་ཤུལ་གྱིས་ལོ་རྒྱུས་རྒན་པོས་བསྐྱུར་་་་་་
བའི་གསང་བ་མཐའ་དག་བརྟོལ་འདོད་ཀྱི་དྲན་འཆར་དང་བསམ་གཞིགས་་་་་
མཚོན་པ་དང་། མི་ཚེ་ལ་རིན་ཐང་ཆེ་ཡང་སྡོད་ཡུན་ཐུང་བ་བར་སྣང་གི་འཇའ་
གཟུགས་ནང་བཞིན་ཕྱི་རྗེས་མེད་པའི་ཀློང་དུ་ཡལ་བ་དང༌། ལྷིང་འཇགས་ཀྱི་
ཁྲོད་དུ་དགོན་པའི་རྗེས་ཤུལ་གྱིས་མི་རབས་རྗེས་མར་གཏན་དུ་བརྗེད་མི་རུང་
བའི་བྱ་བཞག་ཅིག་ཆེད་དུ་གསལ་འདེབས་བྱེད་བཞིན་ཡོད་པ་དང་འདྲ་བའི་
«དགོན་ཤུལ་ཞིག་»དང༌། བོད་མི་ཀུན་གྱིས་རོལ་ཞིང་བརྒྱུད་བཞིན་པའི་
དངོས་ཡོད་སྤྱི་ཚོགས་ཀྱི་བསྡུས་གཟུགས་ཤིག་སྟེ། “ དུས་ད་ལྟ་དང་འདྲ་ན་རྟ་ར་
ར་ཅན་གྱི་རུ་སྡེ་འདིར་ཡོང་མཁན་མང་ཞིང་ཟ་མཁན་དང་འཁྱེར་མཁན་ཡང་་་
གྲངས་ཀ་མེད་པས་ཁྱོད་ཀྱིས་དེ་འདྲའི་རྫུ་བྱེད་མི་དགོས” ( གོང་མཚུངས་)
ཞེས་སྤྱི་ཚོགས་སྟེང་གི་ཧམ་ཟ་ལྐོག་ཁྱེར་གྱི་སྲོལ་ངན་མཚང་འབྱིན་བྱས་ཤིང་།
སྐྱེས་སྐྱེས་ཐམས་ཅད་སྟག་ལ་སྐྱེས་པ་དང་ཤི་ཤི་ཐམས་ཅད་གྲི་ལ་ཞ་བ་( ཤི་བ)
ཡིན་ཞེས་བོད་མིའི་ཁ་ན་རླུང་ལྟར་གྲགས་པའི་དཔའ་ཁེར་རྒོད་ཀྱི་འདུ་ཤེས་་་་་
ངན་པའི་སྟབས་ཀྱིས་དམུ་རྒོད་དང་རྩུབ་སྤྱོད་གནའ་ནས་ད་བར་ནད་ཡམས་་་་
བཞིན་ཁྱབ་པའི་ངན་གཤིས་དང་། ནམ་རྒྱུན་གྱི་འཚོ་བའི་ཁྲོད་ཀྱི་མི་ཤེས་ཤེས་
- 276 -



མདོག་བྱེད་པའི་མཁས་པ། གཞན་མགོ་སྐོར་ལ་མཁས་པའི་བླ་བཙུན། གྲགས་པ་
སྐམ་པོ་གཉེར་བའི་དཔོན་པོ། མ་རབས་ཐ་ཤལ་གྱི་ལས་ལ་སྤྲོ་བའི་ཕོ་གསར་མོ་
གསར། ལྷག་པར་སྡར་མ་དང་ངོ་གཉིས། བླ་འཚོང་ཅན་དག་གི་ངན་མཚང་
གཏིང་ནས་བརྡོལ་བ་སྟེ། དངོས་ཡོད་སྤྱི་ཚོགས་ནང་གི་མི་རྣམས་ཀྱི་སེམས་པ་རྟ་
ར་ར་ཞིག་གི་སྤུ་མདོག་དང་འདྲ་བར་ཤིན་ཏུ་རྙོག་འཛིང་ཆེ་བའི་སྣང་ཚུལ་་་་་་
གསལ་པོར་བཀོད་པའི་«རྟ་ར་ར་ཅན་གྱི་རི་སྡེ་»དང་«འགྲུབ་དཀའ་བའི་་་་་
ཟམ་པ་»བཅས་ལས་སྤྱི་ཚོགས་སྟེང་ཁྱབ་བཞིན་པའི་བྱ་ངན་སྤྱོད་ངན་དང་་་་
ཁྲིམས་མེད་ལུགས་མེད། མ་རབས་ཐ་ཤལ་གྱི་སྣང་ཚུལ་དངོས་ལ་ཟུར་ཟ་དང་།
མཚང་འབྱིན། དགག་རྒྱག་ནན་མོ་བྱས་ཡོད།
གསུམ་པ། སྒྱུ་རྩལ་སྤོས་ཀྱི་དྲི་ཞིམ་སྤང་ཐང་ནས་མཆེད་པ།
མི་རིགས་ཤིག་གི་རྩོམ་རིག་ནི་མི་རིགས་དེའི་གནས་བབ་ཀྱི་སྤྱི་ཚོགས་ལོ་་་་
རྒྱུས་ལས་བྱུང་ཞིང་ཆེས་ཕུལ་དུ་བྱུང་བའི་རྩོམ་རིག་ནི་མི་རིགས་དེའི་ཡུལ་དུས་་
ངེས་ཅན་ཞིག་གི་བདེན་པ་སྨྲ་བའི་ལོ་རྒྱུས་ཡིན་ཏེ། གནས་བབ་ངོ་མ་མཚོན་
ཞིང་རང་གི་དགའ་སྐྱོ་ཆགས་སྡང་སོགས་བརྗོད་མཁས་པའི་རང་ཅག་གི་རྩོམ་་་
པ་པོ་ཞྭ་ནག་པ་བ་རེས་ལགས་ཀྱི་ལྷུག་རྩོམ་བསྡུས་དེབ་《སྔོན་མོ་སྤང་ལས་་་་་་
འཁྲུངས་པའི་སེམས་ཀྱི་རོལ་མོ་》ནང་གི་བརྩམས་ཆོས་མང་པོ་ཞིག་ལྗོངས་རྒྱུའི་
ཟིན་ཐོའམ་གནས་སྐོར་ལྷུག་རྩོམ་གྱི་རྩོམ་སྟངས་ལྟར་བྲིས་པ་ཅུང་མང་ཞིང་།
བརྩམས་ཆོས་མི་ཉུང་བ་ཞིག་ཏུ་བྲིས་པའི་གནས་ཚུལ་རྣམས་ནི་དོན་བྱ་༌་་་་་་
མའམ། ཡང་ན། རྩོམ་པ་པོ་རང་ཉིད་ཀྱི་ཁོར་ཡུག་གི་འཚོ་བའི་ཁྲོད་ནས་དངོས་
སུ་བྱུང་བ་དང་མྱོང་བ། བརྒྱུད་པ་བཅས་ཡིན་པས། མཚོ་བོད་མཐོ་སྒང་དུ་མི་
རབས་ནས་མི་རབས་སུ་འཚོ་ཞིང་གནས་པའི་བོད་མི་སྟེ། ལྷག་པར་འབྲོག་པ་
རྣམས་ཀྱི་འཚོ་བའི་རོལ་སྟངས་དང་བསམ་པའི་དྲན་ཚུལ། དགའ་སྐྱོ་ཆགས་
སྡང་སོགས་མཚོན་པའི་བརྩམས་ཆོས་ཡག་ཤོས་ཤིག་ཡིན། རྩོམ་མཁན་གྱི་དུས་
- 277 -



རྒྱུན་གྱི་འཚོ་བ་ལས་བྱུང་བའི་རང་གི་འཆར་སྣང་དང་བརྩེ་དུང། ཡིད་སྨོན་དང་
ལྟ་བ་ཟབ་མོ་ཞིག་དྲང་པོར་བརྗོད་ཡོད།
ང་ཚོས་བ་རེས་ལགས་ཀྱི་ལྷུག་རྩོམ་དལ་གྱིས་བཀླགས་ཏེ་རིམ་གྱིས་མྱངས་་
ན་རྗོད་བྱེད་ངག་གི་སྙན་འཇེབས་དང་ཞིམ་མངར། ཁ་དོག་དང་རོ་བཅུད་
སོགས་ཀྱིས་ཕྱུག་པའི་སྒྱུ་རྩལ་གྱི་སྣང་བརྙན་རེ་རེ་བཞིན་མངོན་ཡོང་ལ། ཚིག་
དང་ཡིག་འབྲུའི་བར་ན་མི་སེམས་ཀྱི་འཇིག་རྟེན་རེ་རེ་དང་། མི་གཤིས་ཀྱི་བྲོ་བ་
སྣ་ཚོགས། མིའི་འཚོ་གནས་ཀྱི་དཀའ་ཚེགས་དང་བདེ་སྐྱིད་ཅི་རིགས། བདེ་སྡུག་
ཞིམ་མངར་སོགས་ཀྱི་མྱོང་ཚོར་བདེན་པ་ཞིག་སྟེར་བར་བྱེད། རྩོམ་པ་པོ་རྣམས་
ཀྱི་རེ་བ་ནི་རང་ཉིད་ཀྱི་བརྩམས་ཆོས་ཀྱིས་ཀློག་མཁན་གང་མང་ཞིག་གི་ཡིད་་་་་་
སེམས་དབང་མེད་དུ་གཡོས་ནས་བསམ་བློར་ཁ་ལོ་བསྒྱུར་རྒྱུ་དེ་ལས་མ་འདས་་་
ཤིང་། 《སྔོན་མོ་སྤང་ལས་འཁྲུངས་པའི་སེམས་ཀྱི་རོལ་མོ་»ཡི་སྐད་ཆར་བབ་
ཆགས་རང་བྱུང་གི་མཛེས་སྡུག་ལྡན་པ་དང་། སྙན་འཇེབས་གོ་བདེ་དང་
དབྱངས་འགྲོས་གསལ་བ། བརྗོད་བྱའི་དོན་གནད་ལ་གཞོལ་ཆེ་བའི་ཁྱད་ཆོས་
རང་ཆོས་སུ་མངའ་སྟབས། སྒྱུ་རྩལ་གྱི་རོ་ཉམས་ཕུན་སུམ་ཚོགས་ཤིང་ཡིད་
འགུགས་ཀྱི་ནུས་པ་བླ་ལྷག་ཏུ་ལྡན་པ་དང་བརྩམས་ཆོས་ཀྱི་སྒྱུ་རྩལ་རིན་ཐང་་་་
ཡང་རང་ཤུགས་སུ་ཇེ་མཐོར་སོང་ཡོད། དངོས་ཡོད་སྤྱི་ཚོགས་ཀྱི་འཚོ་བའི་སྣང་
ཚུལ་དང་མི་རིགས་ཀྱི་མདུན་ལམ་བར་ལ་རེ་སྨོན་དང་ཕུགས་བསམ་གྱིས་་་་་་་་
བཞེངས་པའི་སྒྱུ་རྩལ་གསེར་ཟམ་ཞིག་འཕངས་པ་དང་། ལྟ་ན་སྡུག་ཅིང་ཡིད་དུ་
འོངས་པའི་མ་འོང་བའི་མཛེས་རིས་ཀྱི་བསླུ་བྲིད་དབང་གིས་ཀློག་མཁན་རྣམས་
ཀྱིས་རང་ཉིད་ཀྱི་མི་ཚེའི་ལྟ་བ་དང་རིན་ཐང་ལྟ་བར་གཞར་ཡང་བསམ་བློ་ཞིག་
བསྐོར་དགོས་པ་བྱུང་། དཔེར་ན། ལྷུག་རྩོམ་«མེ་ཏོག་སེར་ཆེན་》ནང་ཕ་ཡུལ་
འབྲོག་ཕྱོགས་ཀྱི་མཛེས་སྡུག་ལྡན་པའི་འཚོ་བ་མ་ལུས་སྣང་བརྙན་དུ་བསྐྲུན་པ་་་
དང་། མཐོ་སྒང་གི་དྲི་གཞོན་གྱིས་ཕྱོགས་ཀུན་ཁྱེར་བའི་མེ་ཏོག་སེར་ཆེན་གྱི་
བསུང་ཞིམ་ཁྲོད་བག་ལ་གཡེང་བའི་གཡང་དཀར་གྱི་ཁྱུ་ཚོགས་དང་བགྲང་ལས་
- 278 -



འདས་པའི་རྫི་བོ་དག་གི་སེམས་པ་སྤྲོ་བའི་གླུ་གཞས་དང་འབོད་པ། འདོད་བློ།
བརྩེ་དུང་བཅས་ཡོད་ཚད་མེ་ཏོག་སེར་ཆེན་དང་མཉམ་དུ་མཐོ་སྒང་གི་སྤང་རི་་
དང་། བདེ་ཐང༌། གཙང་འགྲམ་རྣམས་སུ་ལྷུག་པར་བཞད་པ་ལྟར་བྲིས་ཡོད།
རྩོམ་མཁན་གྱི་གནས་དེའི་ལུག་ཁྱུ་དང་རྫི་བོ་རྣམས་ཀྱི་ལས་དབང་དང་། ལས་
སྐལ། རེ་སྙེག་ཐམས་ཅད་མེ་ཏོག་སེར་ཆེན་གྱི་ཞིང་ཁམས་སུ་སྦྲེལ་ཞིང་། དཔྱིད་
གསུམ་ཀྱི་སྒེག་མོས་ལྟ་བའི་ཆོག་མི་ཤེས་པའི་མཆོར་སྒེག་དང་ལང་ཚོ་ངོམ་་་་་་་
བཞིན་འཇམ་པའི་སྟངས་སྟབས་གྱི་ངང་ནས་སླེབས་སྐབས། མཐོ་སྒང་གི་སྐྱེ་
དངོས་ཡོད་རྒུ་དེ་མ་ཐག་གཉིད་ལས་སད་ཅིང་སྐྱེ་འཕེལ་གྱི་བླ་སྲོག་མྱུར་དུ་ཐོབ་
པ་ནི། ལུག་ཁྱུའི་རྨི་ལམ་དང་། སྦྲ་ནག་གི་བསམ་དོན་མ་ཡིན་ནམ། མཐོ་སྒང་གི་
འཇིག་རྟེན་འདིར་ཆེས་ཡིད་དུ་འོང་ཞིང་མཚར་དུ་སྡུག་པའི་ཁ་དོག་ཅིག་དང་་་་
གཡུར་དུ་ཟ་བའི་འབྲས་བུ་ཞིག་ཕངས་མེད་དུ་སྦྱིན་ནས་གཟི་འོད་འབར་བའི་་་
ཚེ་སྲོག་ཅིག་རྟག་ཏུ་རྒྱུན་བསྲིངས་པ་ཡིན་ལ། དེ་ནི་ངོ་མ་མེ་ཏོག་སེར་ཆེན་གྱི་
ཕུལ་དུ་བྱུང་བའི་གཤིས་ཀ་དང་བློ་སྤོབས་ཡིན་ཞིང་། དེ་ནི་མཐོ་སྒང་གི་འཕེལ་
འགྱུར་དང་སྦྲ་ནག་གི་དར་རྒྱས་ལ་མཛེས་སྡུག་གི་དཔལ་ཡོན་དང་མི་ནུབ་པའི་་
ཚེ་སྲོག་སྦྱིན་མཁན་ཞིག་ཀྱང་ཡིན་པས། འདིར་རྩོམ་མཁན་གྱིས་དཔེ་མཚོན་གྱི་
འབྲི་ཐབས་སྤྱད་དེ་མིང་གྲགས་ཆུང་བའི་མེ་ཏོག་སེར་ཆེན་རེ་རེ་ནི་སྐྱེས་སྟོབས་་
ཀྱི་དཔལ་ཀུན་རྫོགས་པའི་མཐོ་སྒང་གི་འོད་འཚེར་བའི་ཚེ་སྲོག་གི་ཕུང་པོ་རེ་་་་
རེར་བྲིས་ཤིང་། ཚེ་སྲོག་གི་ཕུང་པོ་རེ་རེ་དེ་ཡང་གསེར་མདོག་བཀྲ་བའི་རྨི་ལམ་
རེ་རེ་སྟེ། མཐོ་སྒང་གི་འཚོལ་ཞིབ་དང་བརྩོན་ལེན་བྱེད་བཞིན་པའི་ཕུགས་
འདུན་རེ་རེ་ཡིན་ལ། གནས་དེར་གཞན་དང་མི་མཚུངས་པའི་རེ་སྙེག་ཅིག་གི་
ཆེད་དུ་བཏབ་པའི་མཛེས་སྡུག་གི་ས་བོན་དང་། མེ་ཏོག་སེར་ཆེན་བཞིན་དུ་
ནམ་ཡང་མཐོ་སྒང་དུ་འཛུམ་པའི་ཚེ་སྲོག་གི་འོད་མདངས་ཡིན། །
གནད་དོན་ཞིག་མི་རྣམས་ལ་ལྷུག་པོར་བརྗོད་པའམ་མི་རྣམས་ཀྱི་སེམས་་་
ངོར་འདྲིས་པར་བྱ་དགོས་ཚེ། རྗོད་མཁན་དེའི་ཚོར་སྣང་དངོས་མ་དང་མྱོང་
— 279 -



སྣང་རྣལ་མ་དག་མང་ཚོགས་ལ་གོམས་འདྲིས་སུ་སོང་ཡོད་པའི་ཚིག་དང་ཐ་་་་་
སྙད་ཀྱིས་བརྗོད་ན་ད་གཟོད་ཕ་རོལ་པོར་རྡོ་བརྐོས་རི་མོ་བཞིན་མི་བརྗེད་པའི་་
བག་ཆགས་ཟབ་མོ་ཞིག་བསྒོ་ཐུབ་པ་ཡིན་ལ། དེ་ལས་ལྡོག་ཚེ་འུད་ཤོབ་དང་
བྱུང་རྒྱལ་གྱི་གཏམ་དུ་ཐལ་བས་གཞན་ཡིད་འགུགས་དཀའ་བ་མ་ཟད། དོན་
སྟོན་གྱི་ནུས་པའང་མེད་པར་འགྱུར་འགྲོ་བས་ཚོར་སྣང་དང་མྱོང་སྣང་རྣལ་མ་་་
དེ་གཟུགས་ཅན་བཞིན་སྟོན་རྒྱུ་ནི་ལྷུག་རྩོམ་གྱི་སྲོག་ཏུ་རུང་བ་ཡིན། དེབ་འདིའི་
རྩོམ་པ་པོས་དམིགས་ཡུལ་དེ་འདྲ་ཞིག་སྙིང་ལ་བཅངས་ཏེ་འབྲོག་པ་མང་་་་་་་་
ཚོགས་ཀྱིས་དུས་རྒྱུན་གྱི་འཚོ་བའི་ཁྲོད་སྤྱོད་པའི་གོ་བདེ་བའི་སྐད་ཆ་བཀོལ་བ་་་
ཤིན་ཏུ་མང་སྟེ། དཔེར་ན། “ངེད་གཉིས་རི་བོ་དེའི་ཁ་སོར་བུད།” ལྟ་བུ་དང་།
“ ཁ་རྒྱག་གློ་རྒྱག་ལ་བཤད་མི་ཚར་བའི་སྐད་ཆ་” “ ངས་རྒྱལ་ཁབ་ཀྱི་བླ་བཙག་
དགོས་པ་དང་འདྲ་བར་ང་ནི་མི་མེད་པོ་ཞིག་ཡིན།” “ཉག་ག་དམའ་མོ་”
སོགས་མི་རང་ག་བ་རྣམས་ལ་འདྲིས་ཆེ་ཞིང་སྙིང་ཉེ་བ། དོན་གསལ་ཞིང་བརྗོད་
བདེ་བའི་ཚིག་དང་ཐ་སྙད་དག་གིས་བྲིས་པ་དང་། ལྷག་པར་དམངས་ཁྲོད་ཀྱི་
གཏམ་དཔེ་དང་ཁ་མཚར་སོགས་ཚིག་གཅིག་གིས་དོན་བརྒྱ་སྟོན་ཐུབ་པའི་ཚིག་
སྦྱོར་གྱི་ནུས་པ་བླ་ལྷག་གིས་ཐོན་ཡོད་པས། བཀླགས་མ་ཐག་སེམས་ཀྱི་ནང་རོལ་
ལ་སྤྲོ་སིང་སིང་གི་ཚོར་བ་ཞིག་ཅིག་ཅར་དུ་འདྲེན་པར་བྱེད། “ དེ་བས་རྩོམ་པ་
པོས་ཤིན་ཏུ་བབ་ཆགས་པའི་ཕལ་སྐད་ཀྱིས་བྲིས་པས་ཁོང་གི་ལྷུག་རྩོམ་གྱིས་མི་་
རྣམས་ཀྱི་བློ་སྒོ་འབྱེད་ཐུབ་པར་མ་ཟད། གངས་ཅན་རྩོམ་རིག་དང་ནང་སྒོས་སུ་
ལྷུག་རྩོམ་གྱི་ནགས་ཁྲོད་དུ་སྐྱེས་པའི་ཙན་དན་གསར་པ་ཞིག་དང་འདྲ་ཞིང་་་་་་
ལྷུག་རྩོམ་བརྩམས་ཆོས་དག་ལ་རང་གི་བསམ་བློ་དང་རང་གི་བརྩེ་དུང༌། རང་
གི་ཁྱད་ཆོས་བཅས་ལྡན་པ་དང་། ལྷུག་རྩོམ་སྐོར་ཞིག་རང་བཞིན་བརྗོད་པའི་
རྒྱན་ལ་བཅིངས་ནས་བྲིས་ཡོད་པ། སྐབས་རེར་སྒྲོ་འདོགས་དང་འུད་བརྗོད་ཀྱི་
སྒོ་ནས་བྲིས་ཡོད་སྟབས་སྒྱུ་རྩལ་དང་སྐད་ཆའི་ཚིག་སྦྱོར་ལ་ལེགས་པའི་ཁྱད་ཆེ་་
ཆེར་ལྡན་ནོ། །”འགྱི
- 280 -



ས་བཅད་དྲུག་པ། ལྡོང་ཡོན་ཏན་རྒྱ་མཚོ་
དང་ཁོའི་ལྷུག་རྩོམ་བསྡུས་དེབ་
《སྐད་ཆའི་ལང་ཚོ»།
དང་པོ། ལས་ཀྱིས་རྙེད་པའི་ཁེར་རྐྱང་གི་མི་ཚེ།
ལྡོང་ཡོན་ཏན་རྒྱ་མཚོ་ནི་༡༩༧༤ལོར་སི་ཁྲོན་རྔ་བ་རུ་སྐྱེས། སློབ་ཆུང་
མཐར་ཕྱིན་རྗེས་ཆོས་སྡེ་ཆེན་པོ་སྒོ་མང་དགོན་དུ་ཞུགས། ལོ་ཉེར་གསུམ་ནས་
བཟུང་མགོ་ལོག་རྭ་རྒྱ་དགོན་ཤེས་རིག་ནོར་བུའི་གླིང་དུ་ད་བར་དཔེ་ཁྲིད་ཀྱི་་་་་
ལས་ཁོ་ན་གཉེར། སྔ་རྗེས་སུ་རྩོམ་ཡིག་ཉིས་བརྒྱ་ལྷག་དུས་དེབ་དང་ཚགས་པར་
སྟེང་བཀོད་ཅིང་གཟེངས་རྟགས་ཐེངས་མང་པོ་ཐོབ། «མཛོད་དགེ་གླིང་བ་
དགོན་གྲོང་གི་ལོ་རྒྱུས་»དང་«རྔ་ཡུལ་སྒོ་མང་དགོན་གྱི་གདན་རབས»།
«དུས་རབས་ཉེར་གཅིག་པའི་སྙིང་གཏམ»། «ཤིང་བཟའ་པཎྜི་ཏའི་རྟོགས་
བརྗོད»། ལྷུག་རྩོམ་བསྡུས་དེབ་《སྐད་ཆའི་ལང་ཚོ་》བཅས་དཔེ་དེབ་བཞི་དཔེ་
སྐྲུན་བྱས་ཡོད།
མཛེས་སྡུག་གི་སེམས་ཁམས་ཤིག་དང་ཁག་ཁུར་ལྕི་མོའི་འདུན་མ་ཞིག་
གསལ་མྱུར་ཤུགས་དྲག་གི་ཚོར་འདུ་ཞིག་རུམ་ནས། མཐོ་སྒང་གི་བུ་ཕྲུག་དེས་མི་
རིགས་སློབ་གསོར་བཅོལ་བའི་རེ་བ་ཆེན་པོ་ཞིག་ཕྲག་ཏུ་ཁྱེར་ནས་ཁེར་རྐྱང་དུ་་
མཐོ་སྒང་གི་ཡུལ་ཕྱོགས་འགྲིམས་པར་ཤིན་ཏུ་སྤྲོ། ན་ཚོད་མ་སྨིན་ཀྱང་ཕུགས་
འདུན་ཟབ་པའི་ཁྱེའུ་ཆུང་ཆུང་། རྨ་ཀླུང་རིང་མོ་དལ་གྱིས་འབབ་པའི་ཁུག་སོ་
ཅིག་ན་གཟི་འོད་ལམ་ལམ་འཕྲོ་ཡང་བགྲོད་པས་རྫོགས་མཐའ་བྲལ་བའི་ལས་་་་
གནས་ཤིག་གི་བཤུལ་ལམ་རིང་མོར་རྡོག་འགྲོས་གཏད་ཅིང་། ལྷག་བསམ་
གཙང་མ་ཞིག་དང་སྤོབས་སེམས་མཐོན་པོ་ཞིག་གིས་མི་རིགས་འདིས་རྨིས་མ་་་་
མྱོང་བའི་རྨི་ལམ་འཚོལ་ཕྱིར་བྱིས་དུས་ཀྱི་འཕྲུལ་སྣང་སྐྱིད་པོ་དེ་དངོས་ཡོད་ཀྱི་་
སྐུ་ཚེགས་སྡུག་པོས་བསུས་པར་མི་ཚེ་རིན་ཐང་གི་ལྗང་སྨྱུག་འདི་ནས་འབུས་པ་་
+ 281 -



དང་། ཁོའི་བླ་སྲོག་གི་གཏིང་རིམ་དུ་ད་དུང་ཡང་ལྐོག་ཏུ་གྱུར་པ་ག་ཚོད་ཅིག་
བག་ལ་ཉལ་ཡོད་པ་མི་སུ་ཞིག་གིས་རྟོགས་ནུས་སམ། །
ལྷུག་རྩོམ་བསྡུས་དེབ་《སྐད་ཆའི་ལང་ཚོ་»ཡི་ནང་དུ་རྩོམ་ཐུང་༤༩ཙམ་་་
བསྡུས་ཡོད་ཅིང༌། རྩོམ་མཁན་གྱིས་དངོས་སུ་མྱོང་ཞིང་བརྒྱུད་པའི་གཏམ་རྒྱུད་
དག་བྲིས་ཏེ་རང་གི་ཕ་ཡུལ་ལ་བཅངས་པའི་བརྩེ་སེམས་དང་མི་རིགས་ཤིག་གི་་
རིག་གནས་རྒྱབ་ལྗོངས། དུས་སྐབས་གསར་པའི་ནང་བོད་མིའི་སེམས་ཁོང་གི་
འཕོ་འགྱུར། དངོས་ཡོད་འཚོ་བ་དང་ཆོས་ལུགས་མི་སྣ་ཞིག་གི་བསམ་བློའི་
འགལ་འདུ། བོད་མིའི་བག་ལ་ཉལ་བའི་དགེ་སེམས་ཀྱི་རྩ་བ། སྐྱེ་བ་སྔ་ཕྱི་དང་
འཆི་བ་མི་རྟག་པ་ལ་བཅངས་པའི་བསམ་བློ། བོད་མིའི་སེམས་ཁོང་གི་མཛེས་པ་
དང་མི་གཤིས་ཀྱི་རིན་ཐང་བཅས་མངོན་པར་མཚོན་ཡོད་པ་མ་ཟད། རྩོམ་པ་
པོས་འགྱུར་བ་མེད་ཅིང་དྲང་བདེན་ལ་ཕྱོགས་པའི་རང་གཤིས་ལས་ཁོའི་སེམས་
གཏིང་དུ་སྦས་པའི་འདོད་བློ་དང་ཕུགས་རེ་ལྷུག་རྩོམ་«མེད་»ཅེས་པའི་ནང་་་་
གསོང་བོར་བརྗོད་ཡོད། “སྤྱིར་ཡིན་ན་་ མེད་མུག་ཆད་ གསུམ་གྱི་གཟུངས་
སྔགས་འདི་མི་རབས་དུ་མར་མཐོ་སྒང་གི་རྫི་གླུ་བཞིན་བཟླས་དྲགས་པས་ངས་་་
ཡང་བསྐྱར་བཟླ་འདོད་མེད། འོན་ཀྱང་མཐོ་སྒང་ན་མང་པོ་ཞིག་མེད་པའི་
བཀྲེས་སྐོམ་མ་བཟོད་པར་འོ་དོད་རིང་མོ་འདི་“ འབད་པས་འགོག་པའི་རྒྱན་
བཞིན་དུ་སེམས་དྲོན་མོའི་ཟབ་ས་ནས་ཤོར་སོང་།” ཞེས་པ་དང་། བདག་
ཉིད་བདག་གི་མགོན་ཡིན་ཏེ། །གཞན་ལྟ་སུ་ཞིག་མགོན་དུ་བགྱི། །ཞེས་འཇིག་
རྟེན་ན་རང་ལས་གཞན་སྐྱབས་གནས་ཤིག་མི་རྙེད་པ་རང་ཅག་གི་མཉམ་མེད་
ཤཱཀྱའི་རྒྱལ་པོས་གསུངས་ཡོད་པ་ལྟར། མཐོ་སྒང་ན་འཕྲུལ་ལམ་མེད། མཐོ་སྒང་
ན་བརྙན་འཕྲིན་མེད། མཐོ་སྒང་ན་གློག་མེད་བཅས་གནས་འདིའི་མེད་པ་
རྣམས་བགྲང་ནས་འགྲིམ་འགྲུལ་དང་བརྡ་འཕྲིན་གྱི་བཀག་རྒྱ་ལས་ཐར་འདོད་་་
ཀྱི་སེམས་ཤུགས་དང༌། སྲོལ་རྒྱུན་རིག་གནས་དང་མཁྲེགས་འཛིན་གྱི་ལྟ་བ་ལས་
རྙེད་པའི་ངེས་ཤེས་གཙང་མ། བོད་མིའི་གསར་གཏོད་ཀྱི་སྙིང་སྟོབས། དེང་
— 282 –



རབས་རིག་གནས་ཀྱི་སྒུལ་ཤུགས་ལས་ཐོན་པའི་ཚུར་ལེན་རིང་ལུགས་ཀྱི་སྤོབས་
སེམས། ཞུམ་པ་མེད་པའི་སྤོབས་པ་དང་བརྩོན་སེམས་བཅས་མངོན་ལྐོག་གང་
རུང་ནས་འབུར་ཐོན་དུ་བྲིས་ཡོད།
འགྲོ་བ་མི་འོད་སྣང་ལ་དུང་ཞིང་བདེ་སྐྱིད་ལ་མོས་པ་ནམ་ཡང་འདྲ་་་་་་་
མཚུངས་ཡིན་མོད། ས་མཐོ་ཆུ་གཙང་གི་ཡུལ་གྲུ་འདི་རྔམ་ནག་མུན་པའི་ཀློང་ན་
རང་གི་ལག་པ་རྐྱང་སྐུམ་ལའང་དངངས་སྐྲག་སྐྱེ་བཞིན་ཁ་ཁུ་སིམ་མེར་འགུལ་་་
ཙམ་འགུལ་ཙམ་བྱེད་པའི་དོན་དངོས་འདིས་མི་རིགས་ཤིག་དང་རིག་གནས་་་་་
ཤིག་གི་འཕེལ་རྒྱས་དང་ཉམས་རྒུད། སྤྱི་ཚོགས་ཤིག་གི་ངོ་བོ་དང་འགྱུར་ལྡོག་
མཚོན་ཡོད་པས་བརྩམས་ཆོས་ནང་གི་མི་སྣ་དང་། མཛེས་ལྗོངས། སྣང་བརྙན།
འཚོ་བ་བཅས་ལ་རྟོག་བཏགས་དང་སྒྲོ་སྐུར། འུད་བརྗོད་ཀྱི་འབྲི་ཐབས་གང་
ཡང་མ་བསྟེན་པར་རང་གི་ཁོར་ཡུག་གི་འཚོ་བ་ལས་ཐོན་པའི་དོན་བྱ་ངོ་མ་་་་་་
དང་ཡུལ་ལྗོངས་ངོ་མ། མི་སྣ་ངོ་མ་བྲིས་པར་སློབ་གསོའི་རང་བཞིན་ཤུགས་ཆེ་
ཞིང་ལྟ་ཀློག་གི་རིན་ཐང་ཡང་ཇེ་མཐོར་སོང་ཡོད་ལ། ཀློག་པ་པོ་རྣམས་ལ་
སེམས་ཤུགས་འཛད་མེད་ཅིག་སྦྱིན་པ་དང་འདུན་པ་གསར་པ་ཞིག་གི་ལམ་དུ་་་
སྐུལ་བར་བྱེད། “ ལྔ་རིག་མཛེས་མའི་ལང་ཚོ་རུམ་སྟེ་མཐོ་སྒང་ལ་དཔྱིད་དཔལ་
གྱི་ཕོ་ཉར་འགྲོ་རན་པའི་ཁྱེད་ཚོ། དགོང་ཚོགས་འདིའི་ཕ་རོལ་གྱི་སང་ཉིན་དང་
མཉམ་དུ་ལམ་ལ་ཆས་དགོས། གངས་འདབས་དང་གཙང་འགྲམ་གྱི་བྱིས་པ་
མང་པོར་ཀ་ཁའི་རྫི་གླུ་གྱེར་བཞིན་ཆས་དགོས། དུང་སེམས་དང་སྨྲེང་སྐྱོའི་མིག་
ཞགས་རིང་མོ་མ་ཡུམ་སློབ་གླིང་དུ་བཞག་སྟེ་མི་ཡུལ་ལ་སྟོབས་ཤུགས་འབུལ་་་་་
ཕྱིར་ལམ་ལ་ཆས་དགོས།”（ གོང་མཚུངས་)ཞེས་པ་འདི་ཐེ་ཚོམ་དང་འཇིགས་་
སྣང་གི་དྲ་བར་ཚུད་པའི་གཞོན་སྐྱེས་རྣམས་ལ་མཚོན་ན་རྒྱང་ཐག་རིང་ཡང་་་་་་
གཟི་འོད་ལྡན་པའི་དམིགས་འབེན་ལ་སྐུལ་བའི་དུང་བརྡ་ཞིག་མིན་ནམ། ལྷུག་
རྩོམ་བསྡུས་དེབ་《སྐད་ཆའི་ལང་ཚོ་»ནི་དོན་དུའང་སྐད་ཆའི་མཛེས་སྡུག་་་་་་་
རྫོགས་ཤིང་ལང་ཚོ་དར་བའི་བརྩམས་ཆོས་ཡག་ཤོས་ཤིག་སྟེ། སྙན་ཞིང་
- 283 ཡག་



འཇེབས་ལ་དབྱངས་ཀྱི་འགྱུར་ཁུག་ལྡན་པའི་ཚིག་དང་ཡིག་འབྲུའི་བར་ན་་་་་་
སྟོབས་ཤུགས་དང་རེ་འདུན་གྱིས་ཁེངས་པས། གཞོན་ནུ་གསར་སྐྱེས་རྣམས་ཀྱི་
ཡིད་དབང་ལྷག་པར་འགུག་ནུས་པ་ཡིན། །
རྩོམ་པ་པོ་ཉིད་ནི་ཆིལ་ཆིལ་འབབ་པའི་རྨ་ཆུའི་འགྲམས་ངོགས་དང་མཐོ་
ཞིང་བརྗིད་པའི་བྲག་རིའི་ཉེ་འདབས་ཤིག་ན། ཆོས་ལུགས་རིག་གནས་ཀྱི་དྲི་
བསུང་རྔམ་མཐུག་པའི་དགོན་པའི་ཁོར་ཡུག་དེ་རུ་གྲྭ་བཙུན་དཀྱུས་མ་ཞིག་གི་་་
འཚོ་བ་རོལ་ཞིང་མཆིས་ལ། ཁོའི་ཁེར་རྐྱང་གི་འཚོ་སྟངས་འདིས་བོད་མི་རིགས་
ཀྱི་འདས་མ་འོངས་གསུམ་ལ་བསམ་བློ་སྐོར་བའི་དུས་ཚོད་མོད་པོ་ཞིག་སྐྲུན་པ་་
དང༌། རང་གི་མིག་དབང་རྣོན་པོ་དེ་ནམ་ཡང་བོད་མི་རིགས་ཀྱི་འདུན་ལམ་
དང་འཕེལ་རྒྱས། མེས་པོས་བཞག་པའི་རིག་གནས་འདིའི་རིན་ཐང་དང་དགེ་
མཚན་འཚོལ་བའི་ཕྱོགས་སུ་གཏོད་པ་དང་། བོད་ཀྱི་སྲོལ་རྒྱུན་རིག་གནས་ཀྱི་
ལྷག་བསམ་དཀར་པོ་དང་སྤྱི་སེམས་སྙོམས་པོ། བྱམས་སེམས་འཇམ་པོ། དད་
སེམས་བརྟན་པོ་བཅས་ལས་འཕྲོས་ཏེ་དགོན་པའི་འཚོ་བ་དང་སྤྱི་ཚོགས་འཚོ་་་་
བའི་བར་གྱི་འབྲེལ་བ་དང་། སྐྱ་སེར་གཉིས་ཀྱི་བསམ་པའི་འཁྱེར་སོ། འཇིག་
རྟེན་ལྟ་ཚུལ། མི་ཚེའི་རིན་ཐང་སོགས་ཟུར་དང་ངོས་མི་འདྲ་བ་དུ་མ་ནས་
བསྟན་ཡོད།
གཉིས་པ། བཀྲག་མདངས་འཚེར་བའི་སྐད་ཆའི་ལང་ཚོ།
ལྷུག་རྩོམ་བསྡུས་དེབ་《སྐད་ཆའི་ལང་ཚོ་»ཡི་རྩོམ་པ་པོ་ནི་བོད་རང་གི་་་་
ཕུན་སུམ་ཚོགས་པའི་སྲོལ་རྒྱུན་རིག་གནས་དང་དེང་སྐབས་ཀྱི་དགོན་པའི་འཚོ་
བ་དངོས་ལ་ཧ་ཅང་ཞིབ་ཆ་ལྡན་ཞིང་འདྲིས་ཆེ་སྟེ། དཔེར་ན། «བྱམས་དང་
སྙིང་རྗེ»། «བཙུན་པའི་རང་ཚུགས»། «གཞན་དོན་གྱིས་རྫོགས་པའི་སྐུ་ཚེ་»
སོགས་ལས་གྲྭ་བཙུན་རྣམ་དག་ཅིག་གི་འདོད་མོས་དང་བསམ་དགོངས་དངོས་་
ནི་སྡུག་བསྔལ་གྱིས་མནར་བའི་སེམས་ཅན་བདེ་ལ་འགོད་འདོད་པའི་སེམས་་་་
བྱུང་ནམ་ཡང་སེམས་ལ་བཅངས་རྒྱུ་དང་། ཕན་ཚུན་བར་མཐོང་ཆུང་དང་
= 284 —



བརྙས་བཅོས། བཙན་དབང་། འཁྲུག་རྩོད་མི་བྱེད་པར་དུས་དང་གནས་གང་
དུའང་བྱམས་དང་སྙིང་རྗེའི་ཁོར་ཡུག་ཅིག་བསྐྲུན་ནས། ཡི་རངས་དང་མཐུན་
སྒྲིལ། རང་དབང་དང་ཞི་བདེ་སོགས་ཀྱི་བརྩེ་འཛུམ་ལྷུག་པར་གྲོལ་བའི་སྤྱི་
ཚོགས་ཤིག་ལ་རེ་ཞིང་སྙེག་པར་བྱེད། ལོ་རྒྱུས་སྟེང་གི་རྩོམ་མཁན་སྔོན་ཐོན་
རིགས་ཀྱིས་ནམ་ཡང་ཁོ་ཚོའི་གསུང་རྩོམ་ལ་བརྟེན་ནས་སྤྱི་ཚོགས་ཀྱི་འགལ་བ་་་
སྔོག་འདོན་དང་། མུན་ནག་རྗེས་ལུས་ཀྱི་སྣང་ཚུལ་ལ་རྡུང་རྡེག་ཁྲེལ་དགོད་བྱེད་
པ་དང་། ཡར་སྐྱེད་ཀྱི་དོན་ལ་བསྔགས་བརྗོད་དང༌། མི་རྣམས་ཀྱི་རླབས་ཆེན་
བསམ་པ་དང༌། སྒྱུ་རྩལ་གྱི་སྤྲོ་སྣང་སོགས་བསྐྱེད་བསྲིང་བྱེད་པ་བཅས་ཀྱིས་སྤྱི་
ཚོགས་ཀྱི་འཚོ་བ་ཡར་རྒྱས་འགྲོ་བའི་ཕྱོགས་ལ་ཕན་ནུས་སྒྲུབ་པ་ལྟར། ལྡོང་ཡོན་
ཏན་ལགས་ཀྱིས་བོད་མིའི་སྤྱི་ཚོགས་གནས་བབ་དང་འཚོ་བའི་རོལ་སྟངས། བྱ་
བའི་ལས་བགོས་བཅས་ལ་ཧམ་སེམས་ཆུང་བར་འཁང་སེམས་དང་། ལས་
བདའ། ཐ་ན་བློ་ཕམ་པ་དང་ཡིད་མུག་པའི་ཚུལ་གྱིས་“ སེམས་བསམ་པའི་
གཏིང་ནས་སྐྱོ་བྱུང་། གྲོགས་པོ་ལགས། ཁྱོད་ཀྱིས་ཕ་ཡུལ་མཐོ་སྒང་གི་གནས་
ཚུལ་ཙམ་ཡང་མི་ཤེས་སམ། མཐོ་སྒང་ན་ཁ་བ་སྔོན་ལྟར་འབབ་ཅིང་སྦག་སྦག་
འཁོར་ལོ་ཞོན་པའི་ཕོ་གཞོན་སྣང་མཐོ་འགའ་ཇེ་མང་དུ་སོང་བ་ལས་གཞན་་་་་་
ཕལ་ཆེར་མ་འགྱུར་གོར་མོ་རྡོ་ཡིན།” ( གོང་མཚུངས་）ཞེས་ཏེ། མི་རིགས་
གཞན་དང་གཞན་གྱི་འཕེལ་རྒྱས་གློག་ལས་མྱུར་བའི་སྐབས་འདིར་རང་ཅག་ལ་
མདུན་བསྐྱོད་མེད་པའམ། ཡང་ན་རུས་སྦལ་གྱི་འགྲོས་བཞིན་ཤིན་ཏུ་དལ་བ་
འདི་ལས་ཡིད་སྐྱོ་བ་ཞིག་གང་ན་མཆིས། “ ཝ་སྤྱང་གི་ཧབ་དགོད་མཐོ་ས་དང་
མདུན་སྐྱོད་ཀྱི་གོམ་ཁ་དལ་ས་འདིར་” ཞེས་བོད་སྤྱི་ཚོགས་དུས་རབས་ཀྱི་རྗེས་་་
སུ་ལུས་ཤིང་བོད་མིའི་འདུ་ཤེས་རིག་གནས་ཀྱི་ཤན་ཤུགས་དང་ཁོར་ཡུག་གི་་་་་་
འབྲེལ་འདྲིས་དབང་གིས་འགྲན་རྩོད་ཀྱི་ངར་སེམས་ཞན་པ་དང་དོན་དངོས་ལ་
ཕྱོགས་པའི་མཐོང་རྒྱ་ཆུང་བའི་རྣམ་པ་འདིར་སེམས་ཁུར་ཆེན་པོས་“ ཤེས་རིག་
ལ་སྦྱངས་བརྩོན་ཟབ་ཅིང་། མི་རིགས་ལ་དུང་ཞེན་ཆེ་བའི་ཕོ་རྒོད་ཅིག་ཡིན་ན་
- 285 —
་



ཐོབ་ཤོར་གཉིས་ཀ་ཡོད་ངེས་ཀྱང་། རང་གི་ལྟོ་གོས་ཙམ་གྱི་ཆེད་དུ་འཁོར་ཏེ་མི་
ཚེ་མི་གཏོང་བར། དཀའ་ས་ཁག་ས་རེ་ནས་མི་རིགས་ཡར་རྒྱས་ལ་ནུས་པ་
འདོན་ཐུབ་རྒྱུ་ན་རབ་ཡིན་པར་བསམ།” （ གོང་མཚུངས་）ཞེས་བོད་མི་རིགས་་
ཀྱི་འཕེལ་རྒྱས་ལ་ནུས་པ་ཅི་མཆིས་གཙང་འབུལ་བྱ་རྒྱུའི་ཆོད་སེམས་དཀར་པོ་་་
ཡུག་གཅིག་ཏུ་བཀྲམས། །
ལྷུག་རྩོམ་གྱི་བརྗོད་བྱ་དངོས་ཡོད་ཀྱི་སྣང་ཚུལ་ལ་ཕྱོགས་དགོས་པའི་ཆ་་་་
ནས་《སྐད་ཆའི་ལང་ཚོ་》ནང་གི་རྩོམ་ཕལ་མོ་ཆེ་ནི་གནས་སྐབས་དེའི་སྤྱི་་
ཚོགས་ཀྱི་འཚོ་བ་དང་རྩོམ་མཁན་གྱི་བསམ་བློ་མཚོན་པའི་མེ་ལོང་ལྟ་བུ་ཡིན་ལ།
དུས་སྐབས་ངེས་ཅན་ཞིག་གི་དཔལ་འབྱོར་དང་ཆབ་སྲིད། རིག་གནས། སྤྱི་
ཚོགས་ཀྱི་ཡུལ་སྲོལ་གོམས་འདྲིས། ལྷག་པར་དགོན་པའི་རིག་གནས་དང་གྲྭ་
རྐྱང་གི་འཚོ་བ་བཅས་མངོན་པར་མཚོན་ཡོད། ལྡོང་ཡོན་ཏན་ལགས་ལ་མཚོན་
ན་དུས་རབས་སྔོན་མའི་མཇུག་ཙམ་ནས་བཟུང་གསར་རྩོམ་གྱི་ཀུན་སློང་གཙང་
མ་ཞིག་གི་སྣེ་ཁྲིད་འོག དེང་རབས་བོད་ཀྱི་འཚོ་བ་དངོས་དང་བསམ་བློ་དངོས་
རྩོམ་རིག་སྒྱུ་རྩལ་ལ་བརྟེན་ནས་ཧ་ཅང་གསོན་ཉམས་ལྡན་པའི་ངང་དགོན་པ་་་
དང་གྲྭ་བཙུན་གྱི་གཏམ་རྒྱུད་བརྗོད་ཡོད་པ་དེ་འདྲའི་བབ་ཆགས་ཤིང་ཉམས་་་་
འགྱུར་གྱིས་ཕྱུག་པ་དང་། བཅོས་མ་མིན་ཞིང་བདེན་པ་ལ་གཟས་པ་ཞིག་ཡིན།
བརྩེ་སེམས་སྣུམ་པོ་ཞིག་དང་སེམས་འགྱུ་དྲོན་མོ་ཞིག་གི་རྟེན་འབྲེལ་ལས།
སྲོལ་རྒྱུན་རིག་གནས་ཀྱི་ཀ་བ་བརྟན་ཞིང་ཞི་དུལ་གཞན་ཕན་གྱི་མཁའ་་་་
དབུགས་འཇམ་པོར་ལྡང་བའི་མཐོ་སྒང་གི་གྲུ་ག་ཞིག་ན་འཚོ་བའི་མྱོང་བརྒྱུད་་་
ལས་འཕོས་པའི་དྲན་སྣང་སྣ་ཚོགས་བརྗོད་བྱའི་རུས་རྐང་དུ་བཀོད་པའི་ལྷུག་་་་
རྩོམ་«ངའི་ལས་དབང་ལ་བརྒྱུས་པའི་དུས་རབས་ཀྱི་སྐར་ཚོམ་»དང་«ཨ་མའི་
བྱམས་བརྩེ»། «དཔེ་ཁུག་ཁུར་བའི་བྱིས་པ་ལོ་བརྒྱད་»བཅས་ལས། དགེ་
གྲོགས་བར་གྱི་མཛའ་གཅུགས་དང་མ་བུའི་བར་གྱི་བྱམས་སེམས། དགེ་སློབ་
བར་གྱི་བརྩེ་འདང་། བཟའ་མིའི་བར་གྱི་མཛའ་མཐུན་བཅས་དོན་སྤྱི་གསལ་
- 286 -



ཞིང་དབྱངས་འགྲོས་སྙན་པའི་དྲོད་ལམ་ལམ་གྱི་ཚིག་གིས་མཚོན་ཡོད་དེ། “ ཨ་
མའི་མཛེས་སྡུག་གི་ལང་ཚོ་མེ་ཏོག་འདྲ་བོ་བུ་ཕྲུག་ཚོའི་ཆེད་དུ་ཕུལ་ཞིང་། ཕྲ་
ལྡེམ་གྱི་སྐུ་ལུས་སྨྱུག་མ་འདྲ་བོ་བུ་ཕྲུག་ཚོའི་ཆེད་དུ་འཁྱོག་ཅིང་སྒྱུར་བས་བརྩེ་་་་
བ་མཐའ་མེད་རྒྱ་མཚོར་འཕོས། བཀའ་དྲིན་རི་རྒྱལ་ལྷུན་པོའི་སྤུན་དུ་བཞེངས་
པ་ནམ་ལངས་ཉི་ཤར་གྱི་ཚུལ་དུ་མཆིས།” ( གོང་མཚུངས་）ཞེས་པ་དང་། བོད་
མི་ཐམས་ཅད་ཀྱི་རྒྱུད་ལ་སྲོལ་རྒྱུན་རིག་གནས་ཀྱི་བག་ཆགས་ཟབ་མོ་ཡོད་པ་་་་་
ལྟར་རང་ཅག་གི་རྩོམ་པ་པོ་ཡང་སྙིང་རྗེ་ཆེ་ཞིང་དད་པ་ལྡན་པ། ལས་འབྲས་
བརྩི་བའི་གངས་ཅན་པའི་སེམས་ཁམས་དེ་ཁོའི་བསམ་བློ་དང་བརྩམས་ཆོས་་་་
ཟུང་གི་ནང་རྫོངས་ཁོ་ནར་སྦས་ཤིང༌། བརྩམས་ཆོས་ཀྱི་བྱུང་རིམ་དང་མི་སྣ་སོ་
སོའི་བསམ་སྤྱོད་དག་ལས་ནམ་ཡང་སྤྱི་ཚོགས་ཁོར་ཡུག་དང་བོད་མིའི་ཀུན་་་་་
སྤྱོད་ལེགས་བཅོས་ཀྱི་བརྗོད་སྙིང་དེ་གལ་ཆེན་ནང་གི་འགངས་ཆེན་དུ་བརྩིས་་་་
ནས། མི་དང་མིའི་བར་གྱི་མཛའ་གཅུགས། མི་དང་རང་བྱུང་ཁོར་ཡུག་བར་གྱི་
བརྩེ་སེམས། ཆེ་བཀུར་ཆུང་བྱམས་ཀྱི་གཤིས་བཟང་བཅས་མི་རིགས་ཤིག་གི་
སེམས་རྒྱུད་དྲང་མོར་མཚོན་པ་དང་། རིག་གནས་ཤིག་གི་རྒྱབ་ལྗོངས་དང་མི་
རིགས་ཤིག་གི་སེམས་ཁམས་ཀྱི་མཛེས་པ་མངོན་པར་བསྟན་པ་རེད།
《སྐད་ཆའི་ལང་ཚོ་»ལ་སྤྱི་ནས་སློབ་གསོའི་ནུས་ཤུགས་ཧ་ཅང་འབུར་དུ་་
ཐོན་འདུག་པས་རྩོམ་པ་པོ་ཁོང་བོད་མི་རིགས་ཀྱི་སློབ་གསོའི་དོན་དུ་ནམ་རྒྱུན་
ཁ་ཞེ་གཉིས་མེད་ཀྱིས་ཐུགས་ཁུར་གནང་མཁན་ཞིག་ཡིན་པ་ཚོར་ཐུབ། ཁོང་གི་
ལྷུག་རྩོམ་ལ་གཞན་དང་ཐུན་མིན་གྱི་ཁྱད་ཆོས་གཙོ་བོ་ཞིག་འབུར་དུ་ཐོན་་་་་་་
འདུག་པ་ནི་ཁོའི་མི་གཤིས་ཀྱི་དྭངས་གཙང་དང་གསར་གཏོད་ཀྱི་སྙིང་སྟོབས།
བདེན་འཚོལ་གྱི་སྤོབས་པ་བཅས་ལས་མངོན་ཏེ། “ སྙན་ངག་པ་ལ་སྙན་ངག་
དང་མཚུངས་པའི་འཇམ་ལྷོད་ལྷོད་ཀྱི་གཤིས་རྒྱུད་ཅིག་དང་། དུས་རབས་ཀྱི་གླུ་
བ་བྱེད་ཆོག་པའི་མགྲིན་པ་བདེ་མོ་ཞིག མི་རིགས་ཀྱི་སྣེ་ཁྲིད་བྱེད་ཕོད་པའི་སྙིང་
སྟོབས་ཤིག ཁོར་ཡུག་གཉིད་ལས་དཀྲོགས་ཐུབ་པའི་གད་རྒྱངས་ཤིག སྤྱི་ཚོགས་
— 287 -



ཀྱི་ངན་མཚང་འབྱིན་ཐུབ་པའི་ལྗགས་རྩལ་ཞིག རང་ཉིད་བཤམས་སྟོན་བྱེད་
ཕོད་པའི་ཁོག་རྒྱ་ཞིག འཇིག་རྟེན་སྒུལ་ཤེས་པའི་སྒྱུ་འཕྲུལ་ཞིག མི་སེམས་
འགུག་ཐུབ་པའི་གནས་ལུགས་ཤིག་བཅས་ཁྱད་ཆོས་དེ་དག་འཛོམས་ན་ད་་་་་་
གཟོད་སྙན་ངག་པའམ་རྩོམ་རིག་པའི་ལས་འགན་གཙོ་བོ་གྲུབ་པ་རེད།”( གོང་
མཚུངས་）ཅེས་པས་ཁོའི་གསར་རྩོམ་ལྟ་བ་གསལ་སྙིང་དུ་བསྟན་པ་དང་། རྩོམ་
ཡིག་མང་ཆེ་བ་ཁ་གསལ་ཞིང་གོ་བདེ་བ་ཙམ་དུ་མ་ཟད། སྒྱུ་རྩལ་གྱི་ཐབས་རྩལ་
ཅུང་མང་བ་ཞིག་བཀོལ་ནས་གནས་ལུགས་གསོན་པོ་ཞིག་ལ་སྤྱི་སྡོམ་གྱི་ཁྱད་་་་་
ཆོས་མངོན་པར་དོད་པས་ཀློག་མཁན་ཚོར་ཐད་ཀར་སྐུལ་སློང་སྣ་ཚོགས་ཐེབས་
སུ་བཅུག
རྩོམ་རིག་བརྩམས་ཆོས་ཀྱི་རྣམ་པ་གང་ཡིན་ཡང་དེའི་བརྗོད་བྱའམ་གྲུབ་་་
ཆ་གཙོ་བོ་དངོས་ཡོད་འཚོ་བ་ཡིན་ཞིང༌། རྩོམ་པ་པོའི་སྨྱུག་རྩེའང་སྤྱི་ཚོགས་
འཚོ་བའི་ཁྲོད་ནས་བརྡར་དགོས་མོད། རྟོག་བཏགས་དང་འོལ་ཚོལ་གྱིས་
བཞེངས་པའི་འཇིག་རྟེན་གང་མང་ཞིག་ཀྱང་རྩོམ་རིག་གི་ཚེ་སྲོག་དང་འབྲལ་་་་
ཐབས་གཏན་ནས་མེད་པའི་གནས་ལུགས་རྙེད་པ་ནས། ལྡོང་ཡོན་ཏན་ལགས་
དགོན་སྡེ་དང་སློབ་གྲྭ། གྲོང་ཁྱེར་དང་ཞིང་སྡེ། འབྲོག་ཐང་དང་རྟོགས་དཀའ་
བའི་རི་རྒྱུད་ཀྱི་གསང་བ་མང་པོར་ཟབ་ཞུགས་དང་འཚོལ་ཞིབ་བྱས་པས་ཁོའི་་་
ལྷུག་རྩོམ་ལ་ཚིག་སྦྱོར་གསལ་ཞིང་དག་པ། བརྗོད་བྱ་ལྐོག་གྱུར་ཞིག་ལ་མགོ་མི་
འཁོར་བར་ཀུན་གྱིས་དོ་ཁུར་བྱེད་པའི་དོན་དེ་བདམས་པས་དཔེ་གཞིའི་ཚད་་་་
དུ་སླེབས་འདུག་ཅེས་བརྗོད་ཀྱང་ཆོག ལྡོང་ཡོན་ཏན་ལགས་ནི་སྙན་ངག་པ་
ཞིག་ཀྱང་ཡིན་པའི་ཆ་ནས་དུས་རབས་ཉི་ཤུ་པའི་མཇུག་དང་ཉེར་གཅིག་པའི་
འགོ་ཙམ་ནས་བཟུང་ཁོའི་ལྷུག་རྩོམ་གསར་རྩོམ་ལ་འགྱུར་ལྡོག་གསར་པ་ཞིག་་་་
བྱུང་བ་ནི། ལྷུག་རྩོམ་འབྲི་བའི་ཚེ་ནའང་སྙན་ངག་གི་ཡུལ་དོན་དང་། སྙན་ངག་
གི་ཞིང་ཁམས། སྙན་ངག་གི་རོ་བྲོ་བ་བཅས་ལ་བརྩོན་ལེན་བྱེད་པའི་སྣང་ཚུལ་
བྱུང་ཡོད་པ་དང་། དེ་ནི་དུས་ཐོག་ཞིག་གི་རྩོམ་པ་པོ་མང་ཆེ་བས་རེ་སྙེག་བྱེད་
- 288



པའི་གནས་ཤིག་ཏུའང་གྱུར་དང་འགྱུར་བཞིན་ཡོད་སྟབས། ལྷུག་རྩོམ་གྱི་རྩོམ་
སྲོལ་གསར་པ་འདི་རྩོམ་མཁན་འགའ་རེ་བ་ཞིག་དང་། ཡང་ན་སྟེས་དབང་དུ་
བྱུང་བ་མིན་པར་དུས་རབས་ཀྱི་ཁྱད་ཆོས་དང་། རྩོམ་མཁན་གྱི་གསར་རྩོམ་འདུ་
ཤེས། མི་རིགས་ཀྱི་མཛེས་དཔྱོད་ལྟ་བ་བཅས་དང་འབྲེལ་བ་དམ་ཟབ་ཡོད་པ་
རེད། ཁོའི་ལྷུག་རྩོམ་«སྟོན་མཇུག་གི་དྲན་པ་»དང་«སྟོན་རླུང་ལྡིང་བའི་
མཚན་མོ་»། «ཟླ་བ་མཚོ་ལ་ལྷུང་བ»། «ཟླ་བ་ནག་པོའི་ཕ་རོལ»། «ཡར་ཀླུང་
གཙང་པོ་»བཅས་ལས་ཡིད་འགྱུར་སྟོན་པ་གཙོར་བཟུང་ཡོད་པས་ལྷུག་རྩོམ་་་་
སྙན་ངག་གི་ཁྱད་ཆོས་མངོན་གསལ་དུ་ལྡན་ཏེ། “ ཡར་ཀླུང་གཙང་པོ། སྐར་
མདའ་བཞིན་ཕྱི་ནང་འགལ་རྐྱེན་ཕྲ་རགས་གཏོར་ཏེ་བཞུར། ཡར་ཀླུང་གཙང་
པོ། རྒོད་པོ་བཞིན་གངས་རིའི་མུ་ཁྱུད་བརྒལ་ཏེ་མཐའ་བྲལ་ཡུལ་ཁམས་ཆེན་
མོའི་ངོ་མཚར་འཚོལ་དུ་ཆས། འགལ་རྐྱེན་གྱི་ཕ་བོང་བསྟུད་མར་སྤུངས་ཀྱང་།
དཀའ་སྡུག་གི་འཚུབ་མ་གདོང་ལ་བབས་ཀྱང་། ཁྱོད་གསེར་མདོག་གི་ཉི་མ་
བཞིན་ལྷོད་ཀྱིས་བཞུད་པས། ལོ་ཟླ་དུ་མའི་འཁོར་སྐྱོད་ཀྱི་ཁུགས་པ་ཞིག་ནས་
ཁྱོད་ལ་ཁྱོད་ཀྱི་རླབས་སྒྲ་ཆགས། ཁྱོད་བརྡོལ་སའི་གངས་དཀར་རི་བོའི་གྲགས་
སྙན་དང་གཟི་དཔལ་ཡང་མཐའ་མེད་རྒྱ་མཚོའི་ཀློང་ཡངས་ནས་དྲག་ཏུ་འཕྱུར་
བྱུང་།”( གོང་མཚུངས་)ཞེས་བརྗོད་ནས་བོད་མི་རིགས་ཀྱི་ལས་དབང་ལ་ཀུན་
ནས་བསམ་བློ་གཏོང་བ་དང་། ན་གཞོན་གྲྭ་རྐྱང་ཞིག་གི་རང་ཚུགས་འབུར་དུ་
ཐོན་ཡོད་དེ། བསམ་ཕོད་པ། སྨྲ་ཕོད་པ། སྒྲུབ་ཕོད་པའི་སྙིང་སྟོབས་ཤིག་ཚིག་
དང་ཡིག་འབྲུའི་བར་ན་མེ་རི་བཞིན་འཕྱུར་བས་ཀློག་པ་པོའི་ཡིད་གཡོ་བའི་་་་་
ནུས་ཤུགས་ལྷག་པར་ལྡན། ལྷུག་རྩོམ་བསྡུས་དེབ་《སྐད་ཆའི་ལང་ཚོ་»ཡི་
མཚོན་བྱེད་ཀྱི་ཐབས་དང༌། སྒྱུ་རྩལ་གྱི་ཉམས། རྗོད་བྱེད་ཀྱི་ཚིག་བཅས་གང་
ཡིན་ཡང་རྩོམ་སྲོལ་རྙིང་པའི་གཞུང་རྟ་ཞིག་ལས་གྱེས་ཏེ་གསར་པ་གསར་པའི་་
ལམ་དུ་ཞུགས་ཤིང་། ཐབས་སྣ་ཚོགས་ཀྱིས་དུས་རབས་ཀྱི་འཕོ་འགྱུར་དང་།
ཁོར་ཡུག་ངེས་ཅན་ཞིག་གི་ལྟ་བ། ཀུན་སྤྱོད་དང་བདེ་སྡུག་སོགས་ནང་གི་དྲན་
— 289 -



སྣང་ཅི་རིགས་གསལ་ལྷང་ལྷང་དུ་བརྗོད་ཡོད་པ་རེད། །
དཔྱད་གཞིའི་ཡིག་ཆ།
D2 བུ་བཞི་བསམ་པའི་དོན་གྲུབ་ཀྱི་«བོད་ཀྱི་རྩོམ་རིག་གི་དྲང་དོན་བརྗོད་པ་》
ཞེས་པ། མཚོ་སྔོན་མི་རིགས་དཔེ་སྐྲུན་ཁང་གིས་༢༠༠༣ལོར་དཔེ་སྐྲུན་བྱས་པའི་ཤོག་ངོས་
༡༢༦དང་༡༢༩ པར་གསལ། །
34)(56 དོན་གྲུབ་རྒྱལ་གྱི་《རྐང་ལམ་ཕྲ་མོ་»ཞེས་པ་༡༩༨༤ལོའི་《སྦྲང་ཆར་》
དེབ་གསུམ་པའི་ཤོག་ངོས་༡ ༣ བར་དུ་གསལ། །
） བདེ་སྐྱིད་འཚོའི་«སེམས་པའི་རྩོམ་གྱི་ལམ་བུ་»ཞེས་པ་སི་ཁྲོན་དཔེ་སྐྲུན་ཚོགས་་་
པ། སི་ཁྲོན་མི་རིགས་དཔེ་སྐྲུན་ཁང་གིས་༢༠༠༦གི་ལོར་དཔེ་སྐྲུན་བྱས་པའི་ཤོག་ངོས་
༥པར་གསལ།
®9604) སངས་རྒྱས་ཀྱི་«དགུ་ཆུའི་གླུ་དབྱངས་》ཞེས་པ་མཚོ་སྔོན་མི་རིགས་་་་་་
དཔེ་སྐྲུན་ཁང་གིས་དཔེ་སྐྲུན་བྱས་པའི་༡༩༨༥ ལོའི་《སྦྲང་ཆར་》དེབ་གཉིས་པར་གསལ།
020) སྒོམ་པ་བཀྲ་ཤིས་ཀྱི་«ཁ་བ་བབས་རྗེས་ཀྱི་ཞོགས་པ་»ཞེས་པ་མཚོ་སྔོན་མི་་་་་
རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་༡༩༨༨ལོའི་《སྦྲང་ཆར་》དེབ་དང་པོར་་་་་་
གསལ།
0) རིན་ཆེན་དོན་གྲུབ་ཀྱི་«གངས་རི་》ཞེས་པ་༡༩༨༦ལོའི་«བོད་ཀྱི་རྩོམ་རིག་སྒྱུ་་་
རྩལ་》དེབ་བཞི་པར་གསལ། །
0) རིན་ཆེན་བཀྲ་ཤིས་ཀྱི་«ཤེལ་གྱི་ལྷུན་པོ་»ཞེས་པ་མཚོ་སྔོན་མི་རིགས་དཔེ་སྐྲུན་་་་
ཁང་གིས་དཔེ་སྐྲུན་བྱས་པའི་༡༩༨༦ལོའི་《སྦྲང་ཆར་》དེབ་དང་པོར་གསལ།
060) རིན་ཆེན་དོན་གྲུབ་དང་རིན་ཆེན་བཀྲ་ཤིས་ཀྱི་«གངས་རི་»དང་«ཤེལ་གྱི་་་་་
ལྷུན་པོ»། མཚོ་སྔོན་མི་རིགས་དཔེ་སྐྲུན་ཁང་གིས་༡༩༩༣ལོར་དཔེ་སྐྲུན་བྱས་པའི་བོད་ཀྱི་
དེང་རབས་རྩོམ་རིག་དཔེ་ཚོགས་«ཁ་བའི་རྣམ་ཤེས་»ཀྱི་ཤོག་ངོས་༢༥༡ དང་༢༥༧པར་་་
གསལ། །
08 མགོན་པོ་བཀྲ་ཤིས་ཀྱི་«གྲོ་མའི་མེ་ཏོག་»ཞེས་པ་ཀན་ལྷོ་«ཟླ་ཟེར་》རྩོམ་སྒྲིག་་་་་
ཁང་གིས་དཔེ་སྐྲུན་བྱས་པའི་༡༩༨༩ལོའི་«ཟླ་ཟེར་»དེབ་དང་པོར་གསལ།
འབྱེ རྡོ་རྗེ་གཅོད་པའི་«རྩྭ་ཐང་། མེ་ཏོག་གི་འཇིག་རྟེན་》ཞེས་པ་ཀན་ལྷོ་«ཟླ་ཟེར་»
- 290 -



རྩོམ་སྒྲིག་ཁང་གིས་དཔེ་སྐྲུན་བྱས་པའི་༡༩༨༩ ལོའི་«ཟླ་ཟེར་》དེབ་གཉིས་པར་གསལ།
༡© ཉི་མ་ཚེ་རིང་གི་《འདབ་བརྒྱ་ལྷུག་པར་གྲོལ་བའི་མེ་ཏོག་》ཅེས་པ་ནི་མཚོ་སྔོན་་་་
མི་རིགས་དཔེ་སྐྲུན་ཁང་གིས་༡༩༩ ༣ ལོར་དཔེ་སྐྲུན་བྱས་པའི་བོད་ཀྱི་དེང་རབས་རྩོམ་རིག་
དཔེ་ཚོགས་«ཁ་བའི་རྣམ་ཤེས་»ཀྱི་ཤོག་ངོས་༣༧༦པར་གསལ། །
D922) མགོན་པོ་བཀྲ་ཤིས་དང་རྡོ་རྗེ་གཅོད་པའི་«གྲོ་མའི་མེ་ཏོག་»དང་«རྩྭ་་་་་
ཐང་། མེ་ཏོག་གི་འཇིག་རྟེན་》མཚོ་སྔོན་མི་རིགས་དཔེ་སྐྲུན་ཁང་གིས་༡༩༩༣ལོར་དཔེ་
སྐྲུན་བྱས་པའི་བོད་ཀྱི་དེང་རབས་དཔེ་ཚོགས་«ཁ་བའི་རྣམ་ཤེས་»ཀྱི་ཤོག་ངོས་༣༨༣ པ་་་
རུ་གསལ།
༩ གཅོད་པ་དོན་གྲུབ་གྱི་«མཉེན་འཇམ་རྩྭའི་གླུ་སྒྲ་»ཞེས་པ་མཚོ་སྔོན་མང་ཚོགས་་་
སྒྱུ་རྩལ་ཁང་གིས་དཔེ་སྐྲུན་བྱས་པའི་༡༩༨༤ལོའི་«མཚོ་སྔོན་མང་ཚོགས་སྒྱུ་རྩལ་》དེབ་་་་་
གསུམ་པར་གསལ། །
༡$ འབུམ་སྐྱབས་ཀྱི་«ང་ནི་རྩྭ་ཕྲན་འདི་ལ་དགའ་»ཞེས་པ་བོད་ཀྱི་རྩོམ་རིག་སྒྱུ་རྩལ་
ཁང་གིས་དཔེ་སྐྲུན་བྱས་པའི་༡༩༨༣ལོའི་«བོད་ཀྱི་རྩོམ་རིག་སྒྱུ་རྩལ་》དེབ་དང་པོར་་་་་་་
གསལ། །
༩) འབུམ་སྐྱབས་ཀྱི་«ང་ནི་རྩྭ་ཕྲན་འདི་ལ་དགའ་»ཞེས་པ་མཚོ་སྔོན་མི་རིགས་དཔེ་་་
སྐྲུན་ཁང་གིས་༡༩༩༣ལོར་དཔེ་སྐྲུན་བྱས་པའི་བོད་ཀྱི་དེང་རབས་རྩོམ་རིག་དཔེ་ཚོགས་་་་
«ཁ་བའི་རྣམ་ཤེས་»ཀྱི་ཤོག་ངོས་༧༥ པར་གསལ།
Q) གཅོད་པ་དོན་གྲུབ་ཀྱི་«མཉེན་འཇམ་རྩྭའི་གླུ་སྒྲ་》ཞེས་པ་མཚོ་སྔོན་མི་རིགས་་་་་
དཔེ་སྐྲུན་ཁང་གིས་༡༩༩༣ལོར་དཔེ་སྐྲུན་བྱས་པའི་བོད་ཀྱི་དེང་རབས་རྩོམ་རིག་དཔེ་་་་་་
ཚོགས་«ཁ་བའི་རྣམ་ཤེས་»ཀྱི་ཤོག་ངོས་༡ ༨༨ པར་གསལ།
༩899 «དཔལ་དོན་གྲུབ་རྒྱལ་གྱི་གསུང་འབུམ་》ཞེས་པ་མི་རིགས་དཔེ་སྐྲུན་ཁང་་་་་
གིས་༡༩༩༧ལོར་དཔེ་སྐྲུན་བྱས་པའི་དེབ་གསུམ་པའི་ཤོག་ངོས་༡༦པར་གསལ། །
30 ཆབ་འགག་རྡོ་རྗེ་ཚེ་རིང་གི་«ལན་གྲུ་གྲོང་ཁྱེར་གྱི་དཔྱིད་དཔལ་》ཞེས་པ་མཚོ་་་་
སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་༡༩༨༢ ལོའི་《སྦྲང་ཆར་»དེབ་་་་་་
གསུམ་པར་གསལ། །
3)3) མགོན་པོའི་«གསར་བཞད་འདབ་ཕྲེང་དགོད་པའི་བཀྲག་མདངས་»ཞེས་པ་་
མཚོ་སྔོན་མི་རིགས་དཔེ་སྐྲུན་ཁང་གིས་༡༩༩༣ལོར་དཔེ་སྐྲུན་བྱས་པའི་བོད་ཀྱི་དེང་རབས་
= 291 -



རྩོམ་རིག་དཔེ་ཚོགས་《རྩོམ་དཔྱད་གཏམ་ཚོགས་»ཀྱི་ཤོག་ངོས་༣༠ ༧པར་གསལ།
32 བུ་བཞི་བསམ་པའི་དོན་གྲུབ་ཀྱི་«ལྗོན་པའི་ཚལ་གྱི་ངོ་མཚར་གཟིགས་མོ་»ཞེས་་་
པ་མཚོ་སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་༡༩ ༨ ༥ ལོའི་《སྦྲང་ཆར་》
དེབ་དང་པོར་གསལ།
3 དཀོན་ལོའི་«གཟི་རྩ་སྡེ་དགུའི་མཛེས་ལྗོངས་»ཞེས་པ་ཟླ་ཟེར་རྩོམ་སྒྲིག་ཁང་་་་་་
གིས་དཔེ་སྐྲུན་བྱས་པའི་༡༩༨༥ ལོའི་《ཟླ་ཟེར་»དེབ་གསུམ་པར་གསལ།
3) ཆབ་འགག་རྡོ་རྗེ་ཚེ་རིང་གི་«ཆབ་ཆ་རྩྭ་ཐང་གི་བཀྲ་ཤིས་གླུ་སྒྲ་》ཞེས་པ་མཚོ་་་་
སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི༡༩ ༨༢ ལོའི་《སྦྲང་ཆར་》དེབ་་་་་་་
གཉིས་པར་གསལ།
$) རྡོར་ཚེའི་«གསང་བ་ཡ་མཚན་»ཞེས་པ་མཚོ་སྔོན་མི་རིགས་དཔེ་སྐྲུན་ཁང་གིས་་་
༢༠༠༡ ལོར་དཔེ་སྐྲུན་བྱས་པའི་སྦྲང་ཆར་ལོ་འཁོར་༢༠ དཔེ་ཚོགས་《ལྷུག་རྩོམ་པདྨའི་་་་་་
ཟེའུ་འབྲུ་»ཡི་ཤོག་ངོས་༡༦༦པར་གསལ།
༢) ཚེ་དབང་དང་བློ་ཚུལ་གྱི་«རང་བྱུང་ཆུ་ཚན་མཐོང་བའི་སྣང་ཚུལ་»ཞེས་པ་མཚོ་
སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི༡༩༨༨ལོའི་《སྦྲང་ཆར་》དེབ་་་་་་་་
གཉིས་པར་གསལ། ་ །
3$ བོ་ཐར་བཀྲ་ཤིས་ཆོས་འཕེལ་གྱི་«དེང་རབས་ལྷུག་རྩོམ་གྱི་མཚན་ཉིད་རྣམ་དབྱེ་་་
དང་བཅས་པའི་རྣམ་བཞག་མདོར་བསྡུས་》ཞེས་པ་མཚོ་སྔོན་བོད་རིགས་ཞིབ་འཇུག་་་་་་་
ཚོགས་པས་དཔར་བཏབ་པའི་༢༠༠༥ལོའི་«མཚོ་སྔོན་བོད་རིགས་》དེབ་དང་པོའི་ཤོག་་་་
ངོས་༧༧པར་གསལ།
39 4) 4) རྨ་རྒྱལ་གྱི་«མི་དོན་ཕུག་རོན་གྱིས་དཔྱད་པའི་གཏམ་རྒྱུད་》ཅེས་པ་མཚོ་་་
སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་༡༩༨ ༡ ལོའི་《སྦྲང་ཆར་》དེབ་དང་་
པོར་གསལ།
4) ཉང་ཉི་མ་འོད་ཟེར་གྱིས་གཏེར་ནས་བཏོན་པའི་《སློབ་དཔོན་པདྨ་འབྱུང་གནས་
ཀྱི་རྣམ་ཐར་བཀའ་ཐང་ཟངས་གླིང་མ་»ཞེས་པ་སི་ཁྲོན་མི་རིགས་དཔེ་སྐྲུན་ཁང་གིས་་་་་་
༡༩༨༩ ལོར་དཔེ་སྐྲུན་བྱས་པའི་ཤོག་ངོས་༡༤༩ པར་གསལ།
4) ཀླུ་ཚང་སྨྱུག་རྩེན་གྱི་«འཛམ་གླིང་གི་ཁྱད་མཚར་རྡོ་ཡི་གླེགས་བམ་》ཞེས་པ་མཚོ་་
སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་༡༩༩༩ ལོའི་《སྦྲང་ཆར་》དེབ་་་་་
— 292 -



གསུམ་པར་གསལ།
4) འཕྲིན་ལས་ཆོས་གྲགས་ཀྱི་«གཙང་ཁུལ་གྱི་གནས་ཆེན་ཁག་ལ་ལྟ་སྐོར་དུ་ཕྱིན་་་་་
པའི་མཐོང་ཐོས་»ཞེས་པ་༡༩ ར ༣ ལོར་དཔེ་སྐྲུན་བྱས་པའི་《བོད་ཀྱི་རྩོམ་རིག་སྒྱུ་རྩལ་»
དེབ་དང་པོར་གསལ།
ཞབྱེd) འཕྲིན་ལས་ཆོས་གྲགས་ཀྱི་«གཙང་ཁུལ་གྱི་གནས་ཆེན་ཁག་ལ་ལྟ་སྐོར་དུ་ཕྱིན་
པའི་མཐོང་ཐོས་»ཞེས་པ་མཚོ་སྔོན་མི་རིགས་དཔེ་སྐྲུན་ཁང་གིས་༡༩༩༣ ལོར་དཔེ་སྐྲུན་་་་
བྱས་པའི་བོད་ཀྱི་དེང་རབས་རྩོམ་རིག་དཔེ་ཚོགས་«ཁ་བའི་རྣམ་ཤེས་»ཀྱི་ཤོག་ངོས་་་་་་་
༢༧༢ པར་གསལ། །
40484960 འཇིགས་མེད་ཐེག་མཆོག་གི་«ངེས་དོན་གྱི་ཉི་མ་»ཞེས་པ་མཚོ་སྔོན་མི་་
རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི༡༩༩༡ ལོའི་«སྦྲང་ཆར་》དེབ་གཉིས་པར་་་་
གསལ།
5) གཉའ་བློ་གྲོས་རྒྱལ་མཚན་གྱི་«ཁྱི་»ཞེས་པ་༡༩༨༦ལོར་དཔེ་སྐྲུན་བྱས་པའི་་་་་་་
«བོད་ཀྱི་རྩོམ་རིག་སྒྱུ་རྩལ་》དེབ་གསུམ་པར་གསལ།
(6)(536956 གཉའ་བློ་གྲོས་རྒྱལ་མཚན་གྱི་«ཁྱི་»ཞེས་པ་མཚོ་སྔོན་མི་རིགས་དཔེ་་་་
སྐྲུན་ཁང་གིས་༡༩༩ ༣ ལོར་དཔེ་སྐྲུན་བྱས་པའི་བོད་ཀྱི་དེང་རབས་རྩོམ་རིག་དཔེ་ཚོགས་་་་
«ཁ་བའི་རྣམ་ཤེས་»ཀྱི་ཤོག་ངོས་༢༡ ༨ པར་གསལ།
6) ནེའུ་ཆུང་གི་«རང་གཤིས་གདོང་འབོད་»ཞེས་པ་༡༩༨༥ ལོར་དཔེ་སྐྲུན་བྱས་་་་་
པའི་«གངས་རྒྱན་མེ་ཏོག་》དེབ་གཉིས་པའི་ཤོག་ངོས་༧༡ པར་གསལ། །
6ི58 ལྷ་རྒྱལ་ཚེ་རིང་གི་«མདུན་སྐྱོད་ཀྱི་གོམ་སྒྲ་»ཞེས་པ་བོད་ཀྱི་རྩོམ་རིག་སྒྱུ་རྩལ་་
ཁང་གིས་དཔེ་སྐྲུན་བྱས་པའི་༡༩༨༦ལོའི་«བོད་ཀྱི་རྩོམ་རིག་སྒྱུ་རྩལ་》དེབ་བཞི་པར་་་་་་་
གསལ།
6960 རྡོ་རྗེ་མཁར་གྱི་«ཅང་ཤེས་རྟ་ཕོ་»ཞེས་པ་མཚོ་སྔོན་མི་རིགས་དཔེ་སྐྲུན་ཁང་་་
གིས་༡༩༩༣ལོར་དཔེ་སྐྲུན་བྱས་པའི་བོད་ཀྱི་དེང་རབས་རྩོམ་རིག་དཔེ་ཚོགས་«ཁ་བའི་་་་་
རྣམ་ཤེས་»ཀྱི་ཤོག་ངོས་༡ ༨༤པར་གསལ།
6)62 ཀརྨ་བདེ་སྐྱིད་ཀྱི་《ལང་ཚོའི་འཆར་སྣང་»ཞེས་པ་མཚོ་སྔོན་མི་རིགས་དཔེ་་་་
སྐྲུན་ཁང་གིས་༢༠༠༡ ལོར་དཔེ་སྐྲུན་བྱས་པའི་སྦྲང་ཆར་ལོ་འཁོར་༢༠དཔེ་ཚོགས་«ལྷུག་་་་
རྩོམ་པདྨའི་ཟེའུ་འབྲུ་»ཡི་ཤོག་ངོས་༢༩༠ པར་གསལ།
- 293 -



69 6.68 ནོར་བུའི་«སྤོབས་པ་》ཞེས་པ་མཚོ་སྔོན་མི་རིགས་དཔེ་སྐྲུན་ཁང་་་་་་་་་་
གིས༢༠༠༡ ལོར་དཔེ་སྐྲུན་བྱས་པའི་སྦྲང་ཆར་ལོ་འཁོར༢༠ དཔེ་ཚོགས་《ལྷུག་རྩོམ་པདྨའི་་
ཟེའུ་འབྲུ་»ཡི་ཤོག་ངོས༢༣ ༣ པར་གསལ།
686)6869 ཞྭ་ནག་པ་བ་རེས་ཀྱི་«སྔོན་མོ་སྤང་ལས་འཁྲུངས་པའི་སེམས་ཀྱི་རོལ་་་་
མོ་»ཞེས་པ་༢༠༠༠ ལོར་མཚོ་སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་ཤོག་་་
ངོས་༣༡ ༡ པར་གསལ།
00 ཁྲི་ཤར་བསོད་ཚེའི་«སྤང་ཐང་ནས་མཆེད་པའི་སྙན་འཇེབས་ཀྱི་དབྱངས་རྟ་་་་་་་
ཞིག་》ཞེས་པ་མཚོ་སྔོན་མང་ཚོགས་སྒྱུ་རྩལ་ཁང་གིས་དཔེ་སྐྲུན་བྱས་པའི་༢༠༠༦ལོའི་་་་་
«མང་ཚོགས་སྒྱུ་རྩལ་》དེབ་བཞི་པའི་ཤོག་ངོས་༩༠ པར་གསལ། །
༡) ལྡོང་ཡོན་ཏན་རྒྱ་མཚོའི་《སྐད་ཆའི་ལང་ཚོ་》ཞེས་པ་མི་རིགས་དཔེ་སྐྲུན་ཁང་་་་་་
གིས་༢༠༠༤ལོར་དཔེ་སྐྲུན་བྱས་པའི་ཤོག་ངོས་༡ ༡ པར་གསལ།
ག 294
—



ལེའུ་བཞི་པ། བོད་ཀྱི་དེང་རབས་ཟློས་གར།
ས་བཅད་དང་པོ། ཟློས་གར་གྱི་
གནས་ཚུལ་མདོར་བསྡུས།
བོད་ཀྱི་ཟློས་གར་ནི་མི་རིགས་ཀྱི་ཁྱད་ཆོས་མངོན་གསལ་ལྡན་ཞིང་ཚང་་་་
མས་ལྟར་འདོད་ལ་ཉན་སྤྲོ་བའི་རིག་རྩལ་ཞིག་ཡིན། དེ་ནི་བོད་རིགས་མི་
དམངས་ཀྱི་རིན་ཐང་བྲལ་བའི་རིག་གནས་ཀྱི་ནོར་རྫས་ཤིག་ཡིན་པར་མ་ཟད།
རང་རྒྱལ་གྱི་ཟློས་གར་ལྡུམ་རའི་ནང་གི་ངོ་མཚར་བའི་མེ་ཏོག་རྐང་གཅིག་ཀྱང་
རེད།
སྲོལ་རྒྱུན་གྱི་གོ་བ་ལེན་ཚུལ་ལྟར་ན། ཟློས་གར་ནི་སེམས་ཅན་མགུ་བྱེད་ཀྱི་
རིག་གནས་ཤིག་སྟེ། སྔོན་བྱུང་བའི་གཏམ་རྒྱུད་དང་ལོ་རྒྱུས་སོགས་ཀྱི་མི་སྣ་དང་
ལྷ་འདྲེ་སོགས་མཚོན་པའི་གཟུགས་སུ་བྱས་ཏེ་རང་རང་སོ་སོའི་སྐད་ཀྱིས་གླུ་་་་་
ལེན་པ་དང་བསམ་པའི་རྣམ་འགྱུར་སྣ་ཚོགས་ཡང་ནས་ཡང་དུ་ཟློས་ཤིང་གར་་་
བྱེད་པ་ལ་ཟེར། དེ་ཡང་མི་སྣ་སོ་སོའི་བསམ་པའི་ཉམས་འགྱུར་སྐྱོ་བ་དང་།
དགའ་བ་དང༌། འཇིགས་པ་སོགས་དགུ་བོ་རྣམས་མཚོན་པའི་ལུས་ཀྱི་རྣམ་
འགྱུར་དང་ངག་གི་གདངས་མི་འདྲ་བའི་སྒོ་ནས་གར་འཁྲབ་པ་དང་ཆབས་་་་་་
ཅིག་དེ་དང་མཐུན་པའི་རོལ་མོ་རིགས་བཞི་ལ་སོགས་པའི་རམ་འདེགས་བྱེད་་་་་
པ་ཞིག་ཡིན། །
ཟློས་གར་ལ་དགོས་པའི་ཡན་ལག་ལྔ་ནི། མདོ་འཛིན་པ་དང་། རོལ་མོ་པ།
ཆས་སུ་ཞུགས་པ། བཞད་གད་པ། ཟློས་གར་པ་བཅས་ཡིན། མདོ་འཛིན་པའམ་
གཞུང་བཤད་པ་ནི། ཟློས་གར་བཀོད་འདོམས་བྱེད་པ་པོའམ་ཟློས་གར་གྱི་
འཁྲབ་བྱའི་དོན་གང་ཡིན་པ་དེའི་གཞུང་སྲོང་བ་པོ་སྟེ། ཕྲེང་བ་སྐུད་པར་བརྒྱུས་
- 295 -



པའི་སྣེ་མོར་སྤྱི་ལ་ཁྱབ་པའི་ཕྲེང་རྡོག་ཆེ་བ་གཅིག་ཡོད་པ་དེར་མདོ་འཛིན་པ་་་་
ཟེར་བ་དང་འདྲ། མདོ་འཛིན་པ་མེད་ན་ཟློས་གར་དེར་གོ་རིམ་མེད་པ་དང་
སྒྲིག་ཁྲིམས་མེད་པར་འགྱུར། རོལ་མོ་པ་ནི། མཚོན་བྱའི་མི་སྣ་རིགས་མི་འདྲ་
བའི་ལུས་ཀྱི་རྣམ་འགྱུར་དང་ངག་གི་གླུ་དབྱངས་དང་བསྟུན་ནས་རོལ་མོས་་་་་་
རམ་འདེགས་བྱེད་པ་སྟེ། དེ་ལ་རོལ་མོ་རིགས་བཞི་ཡོད། ༡. འབུད་པའི་རོལ་མོ་
ནི། རྒྱ་གླིང་དང༌། གླིང་བུ། དུང་། ཤུ་སྒྲ་སོགས་ཡིན། ༢, དཀྲོལ་བའི་རོལ་མོ་ནི།
སྦུག་ཆལ་དང༌། སིལ་སྙན། ཆ་ལང་། ཏིང་ཤག དྲིལ་བུ། ཅང་ཏེའུ་སོགས།
༣. རྡུང་བའི་རོལ་མོ་ནི། རྔ་ཆེན། རྔ་ཟླུམ། རྫ་རྔ་ཁ་གཅིག་པ། རྫ་རྔ་ཁ་གཉིས་མ།
མཁར་རྔ་ཆེ་ཆུང་སོགས། ༤. རྒྱུད་ཀྱི་རོལ་མོ་ནི། པི་ཝང་། སྒྲ་སྙན། ཏམ་བུ་ར།།
ཆིན་རྒྱུད་ཉེར་ལྔ་པ་སོགས་ཆིན་གྱི་རིགས་མི་འདྲ་བ་མང་པོ་ཡོད། དེ་དག་ཀྱང་
མཚོན་བྱེད་མི་སྣའི་ལུས་ངག་གི་རྣམ་འགྱུར་དགུ་བོ་གང་ལ་གང་འཚམ་གྱིས་་་་་
རམ་འདེགས་བྱེད་པ་ཡིན། ཆས་སུ་ཞུགས་པ་ནི། མཚོན་བྱའི་མི་སྣ་མི་འདྲ་བ་སོ་
སོའི་ཆས་སུ་ཞུགས་ནས་གར་འཁྲབ་མཁན་ཏེ། དེ་ལ་མི་སྣ་གཙོ་བོ་དང་ཕལ་བ།
རམ་འདེགས་མི་སྣ་བཅས་ཡོད་པ་སོ་སོར་དྲང་ཕྱོགས་ཀྱི་མི་སྣ་དང་། ལྡོག་
ཕྱོགས་ཀྱི་མི་སྣ། བར་གནས་ཀྱི་མི་སྣ་བཅས་གང་འཁྲབ་ཀྱང་མཚོན་བྱའི་མི་སྣ་
དེའི་བསམ་བློ་དང་། ལུས་ཀྱི་རྣམ་འགྱུར། ངག་གི་གདངས་བཅས་ལེགས་པར་
མཚོན་ཐུབ་མིན་ལ་བརྟེན་ནས། ལྟད་མོ་མཁན་ཚོར་ཉམས་འགྱུར་ཐོན་པའི་
ནུས་པ་ཆེ་ཆུང་མི་འདྲ་བ་ཡོད་པ་དེ་ཡིན། དཔེར་ན་ཟློས་གར་མཁན་འགའ་
ཞིག་གིས་དྲང་ཕྱོགས་མི་སྣ་མཚོན་མཁས་ནའང་གཞན་དག་མཚོན་མི་མཁས་་་་
པའང་ཡོད། བཞད་གད་པ་ནི། ཟློས་གར་གྱི་སྐབས་ལོ་རྒྱུས་རིང་པོ་ཞིག་ནང་
དོན་དུ་བྱས་ནས་འཁྲབ་ཚེ་སྐབས་སྐབས་སུ་དགོད་བྲོ་བའི་གཏམ་བཤད་མཁན་
ཏེ། དེ་ཡང་དྲང་ཕྱོགས་ཀྱི་མི་སྣ་དང༌། ལྡོག་ཕྱོགས་ཀྱི་མི་སྣ། བར་གནས་ཀྱི་མི་སྣ་
གསུམ་ག་བྱས་ཆོག་ཀྱང་བོད་དུ་ལྷ་མོ་འཁྲབ་སྐབས་ལྡོག་ཕྱོགས་ཀྱི་མི་སྣས་བྱས་་་
པ་མང་ཞིང་། སྐབས་རེར་བར་བཅུག་ལེ་ཚན་དུ་བྱས་པའང་ཡོད། ཟློས་གར་པ་
296 --



ནི། ཟློས་གར་གྱི་རམ་འདེགས་མི་སྣ་སྟེ་གཙོ་བོའི་མི་སྣ་གསུམ་ལ་རམ་འདེགས་
བྱས་ཏེ་གླུ་ལེན་པ་དང་། ལོ་རྒྱུས་བཤད་པ། ཆས་གཡོགས་པ་སོགས་བྱེད་མཁན་
རྣམས་ཡིན། །
རང་རེའི་བོད་དུ་ཟློས་གར་ཙམ་པོ་བ་ནི་རྒྱལ་པོ་སྲོང་བཙན་སྒམ་པོའི་་་་་་
ཡར་སྔོན་ནས་ཡོད་པར་ངེས་ཏེ། རྒྱལ་པོ་སྲོང་བཙན་སྒམ་པོས་བལ་བཟའ་དང་
རྒྱ་བཟའ་བཙུན་མོར་ལེན་སྐབས་བོད་ཀྱི་རྒྱལ་བློན་འབངས་དང་བཅས་པས་་་་
བསུ་བ་དང་། དགའ་སྟོན་གྱི་ཟློས་གར་རྒྱ་ཆེན་པོ་བྱས་པ་གཙུག་ལག་ཁང་དང་
པོ་ཏ་ལའི་ལྡེབས་རིས་སུ་བྲིས་ཡོད་པ་དང་། དེ་མཚུངས་རྒྱལ་པོ་ཁྲི་སྲོང་ལྡེ་
བཙན་གྱིས་བསམ་ཡས་གཙུག་ལག་ཁང་བཞེངས་གྲུབ་ནས་རབ་གནས་ཀྱི་་
དགའ་སྟོན་ཉིན་མང་པོའི་བར་དུ་བྱས་སྐབས་བོད་འབངས་རྣམས་ཀྱིས་བྲོ་གར་
གླུ་གཞས་རིགས་མི་འདྲ་བ་དང་། སྒྱུ་རྩལ་གྱི་རིགས་མི་འདྲ་བ་མང་པོ་བསྟན་
ཚུལ་བསམ་ཡས་གཙུག་ལག་ཁང་གི་འཁོར་སའི་ལྡེབས་བྲིས་སུ་བཀོད་ཡོད།
བོད་དུ་སྐད་གྲགས་ཆེ་བའི་ཟློས་གར་ཨ་ཅེ་ལྷ་མོ་ཟེར་བ་ནི། བོད་ཀྱི་བཀའ་
བརྒྱུད་ཆོས་ལུགས་ཐོག་མཚན་སྙན་ཆེ་བའི་གྲུབ་ཆེན་ལྕགས་ཟམ་པའམ་མཚན་་
ཐང་སྟོང་རྒྱལ་པོར་ཞུ་བ་ཁོང་གིས། བོད་ས་གནས་ཀྱི་འགྲིམ་འགྲུལ་སྟབས་མི་
བདེ་བའི་དཀའ་ངལ་སེལ་ཆེད་ལྕགས་ཟམ་ཁག་བཅུ་ལྷག་གསར་སྐྲུན་གནང་་་་་
བར་བཞེད་ནས་དེའི་རྒྱུ་ཆ་ལྕགས་དང་འགྲོ་གྲོན་སོགས་སྒྲུབ་པའི་ཆེད་དུ་ལྷོ་་་་
ཁའི་བུ་མོ་སྤུན་བདུན་ལ་བཀའ་བཀོད་གནང་སྟེ། བུ་མོ་གཉིས་ཀྱིས་རྔོན་པ་
དང་། བུ་མོ་བཞིས་ལྷ་མོ། བུ་མོ་གཅིག་གིས་རོལ་མོ་དཀྲོལ་མཁན། གྲུབ་ཐོབ་རང་
ཉིད་ཀྱིས་རྔ་རྡུང་མཁན་མཛད་ནས་ལྷ་མོའི་ཚོགས་པ་དང་པོ་དེ་བཙུགས། དེ་
ལས་བྱུང་བའི་དངོས་རྫས་རྣམས་ཀྱིས་མཐུན་རྐྱེན་བྱས་ཏེ་ལྕགས་ཟམ་ལྔ་བཅུ་་་
ང་བརྒྱད་བཙུགས་པར་བརྟེན་མིང་ལ་ཨ་ཅེ་ལྷ་མོ་ཞེས་པའི་ཟློས་གར་ཚོགས་པ་་
དེ་བྱུང་ཞིང་། དེ་ནས་རིམ་བཞིན་ལྷ་མོ་ཚོགས་པ་མང་དུ་འཕེལ་ནས་དུས་
རབས་བཅོ་བརྒྱད་ཡས་མས་སུ་སླེབས་སྐབས་བོད་དུ་སྐད་གྲགས་ཆེ་བའི་ལྷ་མོ་་་
- 297 -



ཚོགས་པ་སྐྱོར་མོ་ལུང་པ་དང་། རྒྱང་མཁར་པ། ཤངས་པ། གཅུང་པ། འབྲི་གུང་
པ་བཅས་བྱུང་ནས་བོད་ཀྱི་ཟློས་གར་སྔར་ལས་གོང་འཕེལ་དུ་བཏང་ཞིང་། བོད་
ཀྱི་ཟློས་གར་དེ་ལ་ཡང་སྒྱུ་རྩལ་གྱི་ཁྱད་ཆོས་དང་གྲུབ་མཐའ་མི་འདྲ་བ་དུ་མ་་་་་
ཆགས།
སྡེ་སྲིད་སངས་རྒྱས་རྒྱ་མཚོས་ཕོ་བྲང་པོ་ཏ་ལའི་ཕོ་བྲང་དམར་པོ་བཞེངས་
གྲུབ་པའི་རབ་གནས་ཀྱི་ཉིན་ལྷ་མོ་ཚོགས་པས་ནོར་བཟང་གི་གཞུང་འཁྲབ་་་་་་
སྟོན་བྱས་ཚུལ་«གསེར་གདུང་འཛམ་གླིང་རྒྱན་གཅིག་གི་དཀར་ཆག་»ནང་་་་་་
བཀོད་ཡོད། དེའི་རྗེས་སུ་རིམ་བཞིན་«རས་ཆུང་དབུས་ཕེབས་》དང་། བོད་ཀྱི་
ཟློས་གར་ཆེན་པོ་བརྒྱད་དུ་གྲགས་པ་ལས་«ཆོས་རྒྱལ་ནོར་བཟང་»ཕུད་པའི་་་་
གཞན་པ་བདུན་པོ་དང་། 《རྒྱལ་བུ་སྤྲིན་གྱི་བཞོན་པ»། «རཱ་མ་ཎ»། «བཟོད་
པའི་དབང་ཕྱུག»། «སྦྱིན་པ་ཆེན་པོ་》སོགས་བྱུང༌།
བོད་ཀྱི་ཟློས་གར་ལ་གཏམ་རྒྱུད་ཇི་ལྟ་བུ་ཞིག་འཁྲབ་སྟོན་བྱེད་ཀྱང་།
“ འདོན་” དང་། “ གཞུང་” ། “ བཀྲ་ཤིས་” བཅས་གོ་རིམ་གསུམ་ཚང་ལ་མ་
ནོར་བར་བྱེད། “ འདོན་” ཞེས་པ་ནི་ཟློས་གར་གྱི་སྔོན་འགྲོ་ལྟ་བུར་སྣང་ལ་རྩོམ་
ཡིག་ཅིག་འབྲི་ན་མགོར་མཆོད་བརྗོད་འཇོག་པ་དང་འདྲ་ཞིང་། དེ་ཡང་རྔོན་
པའི་འདུལ་དང༌། རྒྱ་ལུའི་བྱིན་འབེབས། ཨ་ལྕེ་ལྷ་མོ་གསུམ་གྱིས་གྲུབ་བོ། །
“ གཞུང་” ཞེས་པ་ནི་སྐབས་བབ་གང་འཁྲབ་སྟོན་བྱེད་རྒྱུའི་ཟློས་གར་གྱི་གཏམ་
རྒྱུད་དངོས་དང་། “ བཀྲ་ཤིས་” ནི་མཇུག་བསྡུ་བའི་རིམ་པའོ། ། །
གཞན་ཡང་ཁམས་ཀྱི་རལ་པ་དང་། ཆབ་མདོའི་བྲོ། མངའ་རིས་དང་
འབའ་ཐང་གི་སྒོར་གཞས། ཚིག་རྒྱག འབྲས་དཀར། ཤེལ་གྲོང་འབྲོང་རྩེད།
འབག་སེང་སོགས་མི་རིགས་ཀྱི་ཁྱད་ཆོས་ལྡན་པའི་ཟློས་གར་དང་དེའི་འཁྲབ་་་
གཞུང་ཡང་མང་པོ་ཡོད།
ཡང་སྙན་ངག་གི་གཞུང་ལས་བཤད་པའི་ཟློས་གར་ནི། སྐད་རིགས་མི་འདྲ་
བ་བཞིའི་སྒོ་ནས་བརྩམས་པའི་འཁྲབ་གཞུང་དང་། སྐད་རིགས་བཞིའི་སྒོ་ནས་
- 298 -



འཁྲབ་པའི་ཟློས་གར་ལྟ་བུ་སྟེ། རྒྱལ་པོ་དང་སྐྱེས་པའི་ཆ་ལུགས་ཅན་གྱིས་སཾསྐྲ་
ཏའི་སྐད་དེ་ལེགས་སྦྱར་གྱི་སྐད་ཀྱིས་གཏམ་སྨྲ་བ་དང་གླུ་ལེན་པ་དང་། འབྱུང་
པོ་གནོད་སྦྱིན་རོ་ལངས་སོགས་མི་མ་ཡིན་གྱི་ཆ་ལུགས་ཅན་རྣམས་ཀྱིས་པི་ཤ་་་་་
ཙིའི་སྐད་དེ་ཤ་ཟའི་སྐད་ཀྱིས་གཏམ་སྨྲ་བ་དང་། བྲན་གཡོག་ཕོ་མོ་དང་། བཞད་
གད་མཁན་ལ་སོགས་པས་གཞན་ལ་བསྙད་འདོགས་པ་དང་། འགྲན་ཟླ་བྱེད་པ་
སོགས་ཀྱི་སྐབས་ཨ་བ་བྷཾ་ཤ་སྟེ་ཟུར་ཆག་གི་སྐད་དང་། བུད་མེད་ཀྱི་ཆ་ལུགས་
ཅན་རྣམས་ཀྱིས་ཡུལ་མི་རང་བཞིན་པའི་སྐད་ཀྱིས་གཏམ་སྨྲ་ཞིང་ལབ་དགོས་་་་
པ་དེ་དག་གི་བར་དུ་མཚམས་སྦྱོར་བྱེད་ལ། སྒོའི་མཚམས་སྦྱོར་ནི་དྲི་བ་དང་།
ལན་གྱི་སྒོའི་མཚམས་སྦྱོར་ནི་དྲིས་ལན་ཏེ། ཕན་ཚུན་དྲི་བ་དྲིས་ལན་གྱི་རྣམ་པ་
ཞིག་ཡོད་པའི་མིང་དང་། སྙིང་པོ་ནི། སྐབས་འགར་བློས་དཔྱོད་པ་ལྟ་བུའི་ཚིག་
མང་པོ་ཕན་ཚུན་དུ་སྨྲས་པའི་མཐར་གྲོས་ཐག་བཅད་པའི་ཚུལ་གྱིས་གཏན་ལ་་་
ཕབ་པ་ལ་སྙིང་པོ་ཟེར། མི་བཟོད་པ་ནི་མཚང་ནས་འབྲུ་བའི་བརྗོད་པས་དེའི་
རང་མཚང་ལ་སོགས་པའི་རྣམ་པས་མི་བཟོད་པའམ་ཆགས་པས་གཟིར་ནས་མི་
བཟོད་པའི་ཚུལ་བྱེད་པའོ། །ངེས་པ་ཐོབ་བྱེད་ནི་ཐེ་ཚོམ་དང་བཅས་པའི་བརྗོད་
པ་མང་པོའི་མཐར་དོན་གཅིག་ལ་ངེས་པ་རྙེད་པ་ལྟར་བྱེད་པ་སྟེ། དེ་རྣམས་ལ་
མཚམས་སྦྱོར་ཡན་ལག་ལྔ་ཞེས་བྱའོ། །དེ་དག་ཐམས་ཅད་ཀྱི་སྤེལ་སྟངས་གླུར་
ཚིགས་སུ་བཅད་པ་དང་། ལྐུག་པ། སྤེལ་མའི་རྣམ་པར་བཀོད་དེ་རོལ་མོ་དང་
བསྡེབས་ནས་བསྒྱུར་པ་སྟེ། “ དེ་ཡང་ལྷ་དང་། ཀླུ་དང་། དྲི་ཟ་དང་། ལྷ་མ་ཡིན་
དང་། ནམ་མཁའ་ལྡིང་དང་། གནོད་སྦྱིན་དང་། མི་དང་མི་མ་ཡིན་པ་རྣམས་ཀྱི་
གར་དང་སྐད་རིགས་སོ་སོའི་གླུའི་ཁྱད་པར་རྣམ་པ་བདུན་ཏེ། ཇི་སྐད་དུ། རྩེད་
མོ་རློམ་པར་བླང་བ་ནི། །ལྔ་པ་དང་ནི་བར་མའི་དབྱངས། །དཔའ་བོ་དྲག་པོ་ངོ་
མཚར་དུ། །དྲུག་སྐྱེས་ཁྱུ་མཆོག་དེ་བཞིན་ནོ། །ས་འཛིན་པ་དང་འཁོར་ཉན་
དབྱངས། །སྙིང་རྗེའི་རོ་ལ་བླང་བར་བྱ། །འཐབ་མོ་འཇིགས་དང་བཅས་པ་ལ། །
བློ་གསལ་དབྱངས་ནི་བླང་བར་བྱ། །”@ ཞེས་པ་ལྟར་རོ། །
- 299 -



བོད་དུ་ཟློས་གར་གྱི་ལྟད་མོའི་རིགས་ལ་སྐད་རིགས་བཞི་ཚང་བ་དེ་འདྲ་་་
མེད་ཀྱང་། སྐད་རིགས་བཞིའི་སྒོ་ནས་བརྩམས་པའི་འཁྲབ་གཞུང་ནི། གུང་ཐང་
བསྟན་པའི་སྒྲོན་མེས་མཛད་པའི་«ཟློས་གར་གྱི་བསྟན་བཅོས་ཡང་དག་ལམ་དུ་
བཀྲ་ཤིས་པའི་རོལ་རྩེད་》ཅེས་པ་ཞིག་ཡོད་པ་དེའི་ནང་རྒྱ་དང་སོག་པོ། རྒྱ་
གར། བོད་བཅས་ཀྱི་ཆོས་སྨྲ་བ་བཞིས་རང་རང་སོ་སོའི་སྐད་ཀྱི་སྒོ་ནས་ཆོས་
གཏམ་གླེང་རེས་བྱེད་པའི་རྣམ་པ་དང༌། གཞན་ཡང་ཟློས་གར་གྱི་རིག་པའི་
གཞུང་ལུགས་ལྟ་བུར་བརྩམས་པ་ནི། ས་སྐྱ་པཎ་ཆེན་ཀུན་དགའ་རྒྱལ་མཚན་
གྱིས་མཛད་པའི་«རོལ་མོའི་བསྟན་བཅོས་»དང་དེའི་འགྲེལ་བ་ངོར་མཁན་་་་་
ཆེན་བསོད་ནམས་ལྷུན་གྲུབ་ཀྱིས་མཛད་པ་ཞིག་ཀྱང་ཡོད་ལ། བསྟན་འགྱུར་དུ་
སློབ་དཔོན་ཙནྡྲ་གོ་མིས་མཛད་པའི་«འཇིག་རྟེན་ཀུན་ཏུ་དགའ་བའི་ཟློས་་་་་་
གར་》དང་། སློབ་དཔོན་དགའ་བའི་ལྷས་མཛད་པའི་«ཀླུ་ཀུན་ཏུ་དགའ་བའི་
ཟློས་གར་》གཉིས་བོད་སྐད་དུ་བསྒྱུར་བ་ཡང་ཡོད་དོ། །
གོང་དུ་སྨོས་པ་ནི་གནའ་བོའི་བོད་ཀྱི་ཟློས་གར་འཕེལ་རྒྱས་བྱུང་བའི་ལོ་་་་
རྒྱུས་མདོར་བསྡུས་ཤིག་ཡིན་ཞིང་། ཏང་གི་ཀྲུང་ཨུ་ཚང་འཛོམས་གྲོས་ཚོགས་
ཐེངས་གསུམ་པ་འཚོགས་པའི་རྗེས་སུ། བོད་ཀྱི་རྩོམ་རིག་ཕྱོགས་ཡོངས་ནས་
དབྱར་མཚོ་རྒྱས་པ་བཞིན་འཕེལ་རྒྱས་བྱུང་བ་དང་མཉམ་དུ་བོད་ཀྱི་ཟློས་གར་་་
ལའང་གསོན་ཤུགས་རྒྱས་ཏེ། གླུ་གར་དང་། གཏམ་བརྗོད་ཟློས་གར། བརྙན་
འཕྲིན་ཟློས་གར། གློག་བརྙན། འབྲས་དཀར། མགྱོགས་གཏམ། དགོད་བྲོའི་
གཏམ་གླེང་། ཁ་ཤགས་སོགས་བྱུང་བ་དང་འཕེལ་རྒྱས་ཀྱང་རྒྱ་ཆེན་པོ་བྱུང་ངོ༌། །
ས་བཅད་གཉིས་པ། གླུ་གར་ལ་གཡུར་དུ་
ཟ་བའི་གྲུབ་འབྲས་བླངས་པ།
《སྙན་ངག་མེ་ལོང་》ལས། “ སྔོན་བྱུང་གཏམ་ལས་གྱུར་པའམ། །ཅིག་ཤོས་
ལེགས་པ་ལ་བརྟེན་པ། །” 2 ཞེས་པ་ལྟར། དེང་རབས་བོད་ཀྱི་གླུ་གར་གྱིས་གྲུབ་
– 300 -



འབྲས་གཡུར་དུ་ཟ་བ་བླངས་པའི་རྒྱུ་མཚན་ནི། གཅིག་ནས་ལྷ་མོའི་འཁྲབ་
གཞུང་དང་། གཏམ་རྒྱུད། སྒྲུང་རྒྱུད་སོགས་སྔར་བྱུང་བའི་བརྗོད་བྱ( གཏམ） ངོ་
མཚར་བ་རྣམས་ལེགས་སྒྲིག་དང་བཟོ་བཅོས་སོགས་སྙིགས་དོར་བཅུད་ལེན་་་་་
བྱས་པ་དང་། གཉིས་ནས་སྤྱི་ཚོགས་འཚོ་བ་ནི་དུས་དང་རྣམ་པ་ཀུན་ཏུ་འགྱུར་
ལྡོག་འབྱུང་བཞིན་ཡོད་པ་དང་མི་རྣམས་ཀྱི་མཛེས་དཔྱོད་ཀྱི་ལྟ་བ་ཡང་དུས་་་་་
རབས་ཀྱི་འགྱུར་ལྡོག་དང་བསྟུན་ནས་འགྱུར་བཞིན་ཡོད་པས། བརྗོད་བྱ་གསར་
པ་དང་རྣམ་པ་གསར་པའི་སྒོ་ནས་མི་རྣམས་ཀྱི་མཛེས་དཔྱོད་ཀྱི་རེ་འདུན་སྐོང་་
བས་རེད། དེ་ཡང་སྔར་བྱུང་བའི་གཏམ་རྒྱུད་དང་ཟློས་གར་ལ་བཟོ་བཅོས་དང་
ལེགས་སྒྲིག་བྱེད་དགོས་དོན་ཅི་ཡིན་ཞེ་ན། ཚང་མས་ཤེས་གསལ་ལྟར། སྔོན་བྱུང་
གི་གཏམ་རྒྱུད་དང་སྲོལ་རྒྱུན་ཟློས་གར་ལས་ལྷ་སྒྲུང་དང་ངག་རྒྱུན་གྱི་ནང་དོན་་
ཡོད་པ་དང་། དེ་དག་གིས་བོད་མི་རིགས་ཀྱི་རེ་སྨོན་ལེགས་པོ་དང་འཐབ་
འཛིང་གི་སྙིང་སྟོབས་མཚོན་ལ། དབང་སྒྱུར་གྲལ་རིམ་གྱི་གདུག་རྩུབ་དང་ཧམ་
སེམས་ལ་སུན་འབྱིན་ཡང་བྱས་ཡོད། དེ་ནི་སྲོལ་རྒྱུན་རྩོམ་རིག་གི་ཉིང་བཅུད་
དང་མི་དམངས་རང་བཞིན་ཡིན་པ་མ་ཟད། སྲོལ་རྒྱུན་གྱི་ཟློས་གར་དང་གཏམ་
རྒྱུད་དེ་དག་ད་ལྟའི་བར་དུ་མ་ཉམས་པར་གནས་ཤིང་རྒྱ་ཆེ་བའི་མང་ཚོགས་་་་
ཀྱིས་དགའ་བསུ་ཐོབ་པའི་རྒྱུ་རྐྱེན་ཡང་རེད། ཡིན་ན་ཡང་། སྲོལ་རྒྱུན་གྱི་ཟློས་
གར་དང་སྒྲུང་རྒྱུད་རྣམས་ནི་གང་ལྟར་ཡང་བཀས་བཀོད་རྒྱུན་འཛིན་ཞིང་བྲན་
ལམ་ལུགས་ཀྱི་སྤྱི་ཚོགས་སུ་བྱུང་བ་དང་། ངང་ངམ་ཤུགས་ཀྱིས་དུས་སྐབས་དེའི་
མི་རྣམས་ཀྱི་སྒྱུ་རྩལ་ལྟ་བ་དང་རོལ་མྱོང་གི་གོམས་གཤིས་ཐིམ་ཡོད་ལ། ཐ་ན་
དབང་སྒྱུར་གྲལ་རིམ་གྱིས་བེད་སྤྱོད་བྱས་པའམ་དཀྱོགས་བཤད་ཀྱང་བྱས་ཡོད་་
པས་དེང་གི་བསམ་པའི་དཔལ་ཡོན་གྱི་འཛུགས་སྐྲུན་ལ་ཞབས་འདེགས་ལེགས་་་
པོ་ཞིག་སྒྲུབ་དཀའ་བར་འདུག །
སྔར་བོད་ས་གནས་སྲིད་གཞུང་གི་རྩེ་ཕྱག་ལས་ཁུངས་སམ་རྩེ་འཕྲལ་བདེ་་་
ལས་ཁུངས་ཀྱིས་མ་གཏོགས་ལྷ་མོའི་འཁྲབ་གཞུང་ལ་བཟོ་བཅོས་གཏན་ནས་་་་་
– 301 -



བྱེད་མི་ཆོག་པ་དང་། ངེས་པར་ཁོ་ཚོས་ཞིབ་བཤེར་གཏན་འབེབས་བྱས་པ་ཇི་
བཞིན་འཁྲབ་སྟོན་བྱེད་དགོས་པར་ཐག་གཅོད་བྱས་ཡོད། དེ་ནི་དུས་ཡུན་རིང་
པོར་བོད་ཀྱི་ཟློས་གར་གསར་བཟོ་བྱེད་མི་ནུས་པའི་རྒྱུ་རྐྱེན་གཙོ་བོ་ཞིག་རེད།
དེའི་ཕྱིར། བོད་ཀྱི་སྲོལ་རྒྱུན་ཟློས་གར་བཅོས་བསྒྱུར་བྱེད་པའི་འགན་འཁུར་དེ་
ནི་དེང་དུས་སུ་མ་གཏོགས་སྒྲུབ་ཐབས་མེད་ལ། བོད་ཀྱི་ཟློས་གར་གྱི་བྱ་བ་
གཉེར་མཁན་རྣམས་ཀྱི་ཕྲག་ལ་བབས་ཤིང་བཤོལ་ཐབས་བྲལ་བའི་འོས་འགན་་
ཞིག་ཀྱང་རེད། །
སྲོལ་རྒྱུན་བོད་ཀྱི་ཟློས་གར་ལེགས་སྒྲིག་དང་བཅོས་སྒྱུར་བྱེད་རྒྱུ་ནི་གཟབ་་
ནན་གྱི་བྱ་བ་ཞིག་ཡིན་ཏེ། བོད་ཀྱི་ཟློས་གར་གྱི་མ་གཞིའི་སྟེང་ནས་བཅོས་སྒྱུར་
བྱེད་དགོས་པ་མ་ཟད། སྔར་ཡོད་ཀྱི་སྒྱུ་རྩལ་རྣམ་པ་དང་མི་རིགས་ཀྱི་ཁྱད་ཆོས་
ཀྱང་སོར་གནས་བྱེད་དགོས། རྒྱུ་མཚན་ནི་རང་གི་སྲོལ་རྒྱུན་རྩ་བ་ནས་དོར་ཏེ་
ཐམས་ཅད་གཞན་གྱི་ལད་མོ་བྱས་ན། “ ཡུལ་དུས་སྒྱུ་རྩལ་འཇིག་རྟེན་ལུང་
རིགས་ཏེ་དྲུག་པོ་འདིའི་རང་རང་གི་གནས་ལུགས་དང་འགལ་” ཞིང་། མང་
ཚོགས་དང་ཁ་བྲལ་ཏེ་རང་མི་རིགས་ཀྱི་ཁེ་ཕན་དང་མི་འཚམ་ལ། མི་རིགས་
རང་ཉིད་ཀྱི་ཕུན་སུམ་ཚོགས་ཤིང་ཐུན་མོང་མ་ཡིན་པའི་ཁྱད་ཆོས་ཀྱང་ཉམས་་་
པར་འགྱུར། དེ་བས། སྐུ་ཞབས་དོན་གྲུབ་རྒྱལ་གྱིས་“ མཚར་སྡུག་འོད་སྟོང་
འབར་བའི་སྔོན་ཆད་ཀྱིས་ད་ལྟའི་ཚབ་བྱེད་མི་རུང་ལ། བ་ཚྭའི་དྲི་དང་འགྲོགས་
པའི་ཁ་སང་གིས་དེ་རིང་གི་སྐོམ་པ་ག་ལ་སོད། རྙེད་པར་དཀའ་བའི་ལོ་རྒྱུས་ཀྱི་
བེམ་པོའི་ལུས་ལ། དུས་དང་མཐུན་པའི་སྲོག་གི་དབང་པོ་མ་ཞུགས་ན། ཡར་
རྒྱས་ཀྱི་འཕར་རྩ་ལྡིང་མི་སྲིད་ལ། སྔོན་ཐོན་ཀྱི་སྙིང་ཁྲག་རྒྱུ་མི་ཐུབ་ཅིང་། མདུན་
སྐྱོད་ཀྱི་གོམ་པ་ནི་དེ་བས་ཀྱང་ངོ༌། །” ཞེས་གསུངས་པ་ལྟར་རོ། །
བོད་ཀྱི་ཟློས་གར་ལ་བཅོས་སྒྱུར་བྱེད་ན་“ མཁས་བརྒྱ་འགྲན་གླེང་དང་མེ་་་
ཏོག་མཉམ་བཞད་” ཀྱི་ཁ་ཕྱོགས་ཀྱི་མཛུབ་སྟོན་ལ་བརྟེན་ནས། བོད་མི་རིགས་
ཀྱི་སྒྱུ་རྩལ་སྲོལ་རྒྱུན་ལ་བརྩི་འཇོག་བྱེད་པ་ནན་བཤད་བྱ་དགོས། དེ་ལྟར་བྱེད་
302 -



པ་ནི་སྲོལ་རྒྱུན་གྱི་ཡོད་ཚད་དང་ལེན་བྱ་དགོས་པས་མ་ཁྱབ་ལ། སྲོལ་རྒྱུན་ཟློས་
གར་གྱི་རྣམ་གྲངས་དང་འཁྲབ་སྟོན་རྣམ་པ་སོགས་ལ་ལེགས་ཉེས་ཀྱི་ཤན་མ་ཕྱེ་་
བར་དར་སྤེལ་བྱེད་དགོས་པས་ཀྱང་མ་ཁྱབ། ཁ་ཅིག་གི་སེམས་ལ་སྲོལ་རྒྱུན་བོད་
ཀྱི་ཟློས་གར་རྣམས་ཡོད་ཚད་ལེགས་པས་བསྒྱུར་བཅོས་སྤུ་ཙམ་ཡང་བྱེད་མི་་་་་་
རུང་ལ། གལ་ཏེ་བསྒྱུར་བཅོས་བྱས་ན་བོད་ཀྱི་ཟློས་གར་གྱི་ཆ་ཚང་རང་བཞིན་
ལ་གཏོར་བརླག་བྱས་པ་རེད་སྙམ། ལྟ་བ་འདི་ནི་སྒྱུ་རྩལ་གྱི་འཕེལ་རྒྱས་ལ་
འགལ་རྐྱེན་བཟོ་བའི་ལྟ་བ་ཞིག་སྟེ། སྒྱུ་རྩལ་བྱུང་འཕེལ་གྱི་ལོ་རྒྱུས་ལ་གཞིགས་
ན། སྐད་གྲགས་ཅན་གྱི་སྒྱུ་རྩལ་པ་རྣམས་ནི་སྔར་སྲོལ་མཁྲེགས་འཛིན་བྱེད་
མཁན་མིན་པར་གསར་གཏོད་པ་ཤ་སྟག་ཡིན་ཏེ། ཁོང་རྣམ་པ་ཚོས་འཁྲབ་
སྟངས་དང་དབྱངས་རྟ་སོགས་ཕྱོགས་སྒོ་མོ་ནས་གང་ནུས་ཅི་ལྕོགས་ཀྱིས་གསར་
གཏོད་བྱེད་བཞིན་མཆིས། སྒྱུ་རྩལ་གྱི་རིགས་གང་ཞིག་ཡིན་རུང་དུས་ཡུན་རིང་
པོར་གནས་དགོས་ན། འཕེལ་རྒྱས་ཀྱི་གོ་རིམ་ཞིག་ཡོད་ངེས་ཤིང་། སྒྱུ་རྩལ་ཞིག་
ཡིན་ཕྱིན་འཕེལ་རྒྱས་ཅི་ཡང་མེད་པར་སོར་གནས་པ་ཞིག་ཡོད་མི་སྲིད། འཕེལ་
རྒྱས་མེད་ཅིང་གོང་འཕེལ་དུ་མི་གཏོང་བའི་སྒྱུ་རྩལ་ཞིག་ཡིན་ཕྱིན། དེ་ཡི་སྒྱུ་
རྩལ་ཚེ་སྲོག་འགག་སྟེ་མཐར་ཐུག་རྨེག་མེད་དུ་འགྱུར་ངེས་ཡིན། དེའི་ཕྱིར་བོད་
ཀྱི་ཟློས་གར་གྱི་བཅོས་སྒྱུར་ཐད་ནས་འཚུབ་ཤ་ལངས་ཏེ་མ་བརྟགས་མ་དཔྱད་་་
པར་གཏུམ་སྤྱོད་ཀྱི་ཐབས་ཤེས་མི་བཀོལ་བ་དང་། ཅི་བྱ་གཏོལ་མེད་དུ་གྱུར་ཏེ་
རེ་སྒུག་གི་རྣམ་འགྱུར་ཡང་འཛིན་མི་རུང་། བཅོས་སྒྱུར་གྱི་ཐབས་ལམ་སྣ་ཚོགས་
ཡོད་ལ་མི་མང་པོའི་བློ་གྲོས་བསྡུར་ནའང་ཆོག་སྟེ། དེ་དག་གི་ལྟ་བ་ལ་གཅིག་
གྱུར་འབྱུང་མི་དགོས་ནའང་། ངེས་པར་རྒྱུན་འཁྱོངས་བྱེད་དགོས་པ་ནི། མཐར་
ཐུག་མི་དམངས་མང་ཚོགས་ཀྱིས་ཁས་ལེན་ཞིང་སྒྱུ་རྩལ་གྱི་འོད་སྣང་གསར་པ་
འཕྲོ་ནུས་པ་ཞིག་ཡིན་དགོས།
དགའ་འོས་པ་ཞིག་ལ་བོད་ཀྱི་ཟློས་གར་ཆེན་པོ་བརྒྱད་དུ་གྲགས་པ་ལས་་་་
《རྒྱ་བཟའ་བལ་བཟའ་»དང༌། «འགྲོ་བ་བཟང་མོ»། «གཟུགས་ཀྱི་ཉི་མ»།
- 303 --



《པདྨ་འོད་འབར»། «རྒྱལ་བུ་ནོར་བཟང»། 《སྣང་ས་འོད་འབུམ》སོགས་ལ་
ལེགས་སྒྲིག་དེབ་གསར་པ་བྱུང་ཞིང་། ཕྱོགས་འགའ་ནས་བཟོ་བཅོས་བྱས་ཏེ་
འཁྲབ་སྟོན་བྱས་རྗེས་གྲུབ་འབྲས་གཡུར་དུ་ཟ་བ་བླངས། །
སྲོལ་རྒྱུན་བོད་ཀྱི་ཟློས་གར་ལེགས་སྒྲིག་བྱེད་པ་ལ་གཤམ་གྱི་ཉམས་མྱོང་་་་
འདི་དག་མཆིས་ཏེ། གཅིག་ནས་ནང་དོན་སྔར་བས་འདུ་ཕུལ་ཆེ་ཞིང་བསྟན་བྱ་
སྔར་ལས་མངོན་གསལ་ཡིན། གནའ་དུས་སུ་བོད་ཀྱི་ཟློས་གར་ནི་ཉིན་གཅིག་
གམ་དུ་མ་ལ་འཁྲབ་སྟོན་བྱེད་དགོས་ཤིང་། ད་ལྟ་དེ་ལས་ལྡོག་སྟེ་ཆུ་ཚོད་གཉིས་
གསུམ་ཙམ་ལ་འཁྲབ་སྟོན་བྱས་པས་ཆོག་སྟེ། དེ་ཡང་གསལ་པོར་བཤད་ན། སྔར་
ཟློས་གར་གཅིག་ཉིན་གསུམ་ལ་ལྟ་དགོས་ཤིང་། དེང་སང་ཉིན་གཅིག་གི་ནང་དུ་
ཟློས་གར་གསུམ་ལ་བལྟས་ཆོག་པས། དུས་ཚོད་གྲོན་ཞིང་དེང་སྐབས་ཀྱི་བྱ་བའི་
མགྱོགས་ཚད་དང་ཡང་མཐུན། འཁྲབ་གཞུང་ཇེ་ཐུང་དུ་གཏོང་དོན་ནི། གཙོ་བོ་
བསྟན་བྱ་དང་འབྲེལ་བ་མེད་པའི་བྱུང་རིམ་དང་འཁྲབ་སྟོན་གནས་ཡུལ་དོར་་་
བ་ཡིན་ཞིང་། དེ་དང་མཉམ་དུ་མི་སྣ་གཙོ་བོའི་གཏམ་རྒྱུད་ལ་ཤུགས་སྣོན་བྱས་
པའང་རེད།
གཉིས་ནས་ལྷ་མོའི་སྒྱུ་རྩལ་པ་རྒན་གཞོན་རྣམས་མཉམ་འབྲེལ་དང་ཤེས་་་ །
ཡོན་ཅན་གྱིས་རམ་འདེགས་བྱེད་པ་སྟེ། ལྷ་མོ་སྒྱུ་རྩལ་པ་རྒན་གྲས་རྣམས་ནི་
དུས་ཡུན་རིང་པོར་ལྷ་མོའི་འཁྲབ་སྟོན་ལ་ཞུགས་མྱོང་ཞིང་། རྣམ་ཐར་གྱི་མགྲིན་
གུག གཞུང་བསྲང་རྒྱུ་སོགས་ལ་སྦྱང་གོམས་བྱུང་ཡོད་པས། ཁོང་ཚོའི་བསམ་
འཆར་ལ་བརྩི་འཇོག་བྱེད་དགོས་པ་ནི་སྨོས་མ་དགོས། ལྷ་མོ་པ་གཞོན་གྲས་
རྣམས་ནི་རྒན་པ་དག་གི་སློབ་མ་ཡིན་ཞིང་། ལྷ་མོའི་འཁྲབ་སྟོན་ལ་ཞུགས་མྱོང་
བ་དང་ལྟ་བ་གསར་པ་ཡང་ཡོད་པས་ཁོ་ཚོའི་བཏོན་པའི་རེ་བ་རྣམས་ཤིན་ཏུ་་་་
ལེགས། དེས་ན་བོད་ཀྱི་ཟློས་གར་གྱི་བྱ་བ་སྒྲུབ་མཁན་གྱི་ཤེས་ཡོན་ཅན་རྣམས་
ཀྱི་འགན་འཁྲི་ནི་ལྷ་མོའི་སྒྱུ་རྩལ་མཁས་པས་བཏོན་པའི་འཆར་གཞི་དང་་་་་་་་
བསམ་འཆར་གཞིར་བཟུང་སྟེ་འཁྲབ་གཞུང་ལེགས་པོ་ཞིག་སྒྲིག་རྒྱུ་དེ་རེད།
- 304 -



གསུམ་ནས་བོད་ཀྱི་ས་གནས་སོ་སོའི་ཁྱད་ཆོས་དང་བསྟུན་ནས། མང་
ཚོགས་ཀྱི་རོལ་མྱོང་གོམས་སྲོལ་དང་མཐུན་པའི་བྱེད་ཐབས་བཀོལ་བ། བོད་མི་
རིགས་ནི་ལྗོངས་ཞིང་ལྔར་བཀྲམ་ཞིང་། ཡུལ་སྐད་ཀྱི་ཁྱད་པར་ངེས་ཅན་ཞིག་
ཡོད་ལ། དེ་བཞིན་དུ་སྒྱུ་རྩལ་རྩོམ་གཤིས་དང་སྒྱུ་རྩལ་གྲུབ་མཐའ་ཡང་འདྲ་
མཚུངས་ཤིག་མིན། དེ་བས། བོད་ཀྱི་ལྷ་མོ་བཅོས་སྒྲིག་བྱེད་པ་ལ་ངེས་པར་རྒྱུ་
རྐྱེན་ཁྱད་པར་བ་དེ་དག་ལ་ཡིད་འཇོག་བྱས་ན། ད་གཟོད་སྤྱི་ཚོགས་ཀྱི་ཕན་
འབྲས་མི་དམན་པ་འབྱུང་སྟེ། དཔེར་ན། བོད་ལྗོངས་ལྷོ་ཁའི་ཆུ་གསུམ་རྫོང་གི་
ལྷ་མོ་འཁྲབ་སྟོན་རུ་ཁག་གིས་འཁྲབ་སྟོན་བྱས་པའི་《གཟུགས་ཀྱི་ཉི་མ»ནི་ལྷོ་་་
ཁའི་ཡུལ་སྐད་ལ་བརྟེན་ཞིང་། ས་གནས་དེའི་དམངས་ཁྲོད་ཀྱི་རྒྱུ་རྩལ་རྣམ་པ་
བེད་སྤྱོད་བྱས་ཡོད་པ་ལྟ་བུའོ། །
བཞི་ནས་བོད་ཀྱི་ལྷ་མོའི་གྲུབ་མཐའ་སོ་སོའི་ལེགས་ཆ་དར་སྤེལ་བྱས་ཏེ།
མེ་ཏོག་མཉམ་བཞད་ཀྱི་བྱེད་ཕྱོགས་ལག་བསྟར་བྱེད་པ། དུས་ཡུན་རིང་པོར་
བོད་ཀྱི་ལྷ་མོ་འཕེལ་རྒྱས་བྱུང་བའི་བརྒྱུད་རིམ་ལས། ས་གནས་སོ་སོའི་ལྷ་མོ་
འཁྲབ་སྟོན་ཚོགས་པ་ལ་རང་རང་གི་ཐུན་མོང་མ་ཡིན་པའི་ཁྱད་ཆོས་གྲུབ་ཅིང་།
འགའ་ཞིག་གིས་འཁྲབ་སྟོན་བྱས་པའི་ཟློས་གར་ཕུལ་དུ་བྱུང་བ་ནི་སྒྱུ་རྩལ་གྱི་་་་་
ཉིང་བཅུད་ཡིན་པས། དར་རྒྱས་གོང་སྤེལ་བྱ་བ་ལས་འདོར་བྱའི་རིགས་མིན་ནོ།།
གཞིས་ཀ་རྩེའི་ངམ་རིང་རྫོང་ནི་བོད་ཀྱི་ལྷ་མོའི་ཤིང་རྟའི་སྲོལ་འབྱེད་ཐང་སྟོང་་
རྒྱལ་པོའི་ཕྱག་ཡུལ་ཡིན་ཞིང་། ས་གནས་དེའི་ལྷ་མོ་འཁྲབ་སྟོན་ཚོགས་པ་ནི་
གངས་རིའི་ར་བས་བསྐོར་བའི་ལྗོངས་སུ་སྙན་གྲགས་ཀྱི་དབྱར་རྔ་ལྷང་ལྷང་་་་་་
སྒྲོག་པའི་གཅུང་པའི་ཟློས་གར་གྱི་འཐུས་ཚབ་ཡིན། ཚོགས་པ་འདིས་འཁྲབ་
སྟོན་བྱས་པའི་«རྒྱལ་བུ་ནོར་བཟང་»གིས་གཅུང་པའི་སྒྱུ་རྩལ་ཁྱད་ཆོས་རྒྱུན་་་་
འཛིན་བྱས་ཤིང་། རྣམ་ཐར་གྱི་མགྲིན་གུག་ལ་བརྗིད་ཉམས་ཆེ་ཞིང་ཡིད་ལ་
འཐད་པ། འཁྲབ་སྟོན་བྱས་པ་ལ་གནའ་ཉམས་བབ་ཆགས་ལྡན་ནོ། །
སྲོལ་རྒྱུན་ཟློས་གར་བཅོས་སྒྱུར་བྱེད་པ་དང་མཉམ་དུ། ཟློས་གར་གསར་པ་
— 305 -



གསར་རྩོམ་བྱེད་པ་ཡང་དུས་རབས་གསར་པའི་ནང་བཏོན་པའི་འོས་འགན་་་་་
གསར་པ་ཞིག་རེད། བོད་མི་རིགས་ནི་ཕྱོགས་གཅིག་ནས་སྲོལ་རྒྱུན་གྱི་ཟློས་གར་
ཆེན་པོ་བརྒྱད་ལ་དགའ་ཞིང་དུངས་ལ། ཅི་ལྟར་བལྟས་ཀྱང་ཆོག་མི་ཤེས། ཕྱོགས་
གཅིག་ནས་ཟློས་གར་གསར་པ་ཉེ་བར་མཁོ་བས། ལོ་ངོ་བཅུ་ཕྲག་འགའི་རིང་ལ་
ལོ་རྒྱུས་ཟློས་གར་གསར་པ་དང་དེང་རབས་བོད་ཀྱི་ཟློས་གར་མང་པོ་རབས་་་་་
དང་རིམ་པར་གསར་རྩོམ་བྱས་ཤིང་། གནའ་བོའི་སྲོལ་རྒྱུན་ཟློས་གར་ལ་རྣམ་པ་
གསར་པ་བསྐྲུན་ཏེ། སྲོལ་རྒྱུན་ཟློས་གར་གྱི་བླ་ན་མ་མཆིས་པའི་ཚེ་སྲོག་གི་ནུས་
པ་མངོན་པ་རེད། བོད་མི་རིགས་ལ་མཚོན་ན་སྔོན་བྱུང་བའི་གཏམ་ངོ་མཚར་
ཅན་ཏེ། ངག་རྒྱུན་དང་། སྐྱེས་རབས། རྣམ་ཐར། སྒྲུང་རྒྱུད་སོགས་གླང་ཆེན་གྱི་
རྒྱབ་ཁལ་ཙམ་ཞིག་ཡོད་པར་མ་ཟད། ད་ལྟར་བྱུང་དང་འབྱུང་བཞིན་པའི་
རླབས་ཆེན་གྱི་མི་སྣ་དང་ཁྱད་དུ་འཕགས་པའི་མཛད་རྗེས་ཀྱང་བགྲང་གིས་མི་་་
ལང་བ་ཞིག་ཡོད། དེ་དག་ནི་བོད་ཀྱི་གླུ་གར་སྒྲིག་རྩོམ་བྱེད་པ་ལ་བླངས་ན་
འཛད་མཐའ་མེད་པ་དང་སྤྱད་ན་རྫོགས་མཐའ་མེད་པའི་བརྗོད་གཞིའི་འབྱུང་་་
ཁུངས་ཤིག་ཡིན་ཕྱིར། «ཡིད་འཕྲོག་ལྷ་མོ་»དང་། «ན་བཟའ་གོང་མ»།
«བཙན་པོའི་ཕོ་ཉ»། «རྒྱལ་སྲས་ནོར་བཟང་»། «གསེར་གྱི་སྐྱ་རེངས»
《གཟུགས་ཀྱི་ཉི་མ»། «རྔམ་བརྗིད་ལྡན་པའི་རྡོ་རིང་»བཅས་ཀྱིས་ཀྱང་
བརྗོད་གཞི་དེ་དག་གདམ་གསེས་བྱས་ཏེ་གྲུས་འབྲས་གཡུར་དུ་ཟ་བ་བླངས་པ་་་
རེད། འདིར་གཙོ་བོ་བོད་རིགས་ཟློས་གར་མཁས་པ་དཔལ་འབུམ་རྒྱལ་གྱིས་
བསྒྲིགས་ཤིང་རྨ་ལྷོ་ཟློས་གར་ཚོགས་པས་འཁྲབ་སྟོན་བྱས་པའི་《ཡིད་འཕྲོག་ལྷ་
མོ་»ངོ་སྤྲོད་པར་བྱའོ། །
«ཡིད་འཕྲོག་ལྷ་མོ་»ནི་བོད་ཀྱི་ལྷ་མོ་«ཆོས་རྒྱལ་ནོར་བཟང་»འཕྲི་སྣོན་་
བྱས་ཏེ་སྒྲིག་རྩོམ་བྱས་པ་ཞིག་རེད། དེའི་བྱུང་རིམ་མདོར་བསྡུས་ནི་འདི་ལྟ་སྟེ།
སྔོན་བསྐལ་པ་དཔག་ཏུ་མེད་པའི་སྔ་རོལ་ཏུ་དྲི་ཟའི་རྒྱལ་ཁམས་སུ་ལྗོན་པ་རྟ་་་
མགོ་ཞེས་པའི་རྒྱལ་པོ་ཞིག་ཡོད། དེས་རིན་ཆེན་དོ་ཤལ་འོད་འབར་བ་དེ་བླངས་
- 306 –



པས། སྤྲིན་དང་རི་ཀླུང་ཀུན་ལ་མ་ཐོགས་པར་བྱང་ཕྱོགས་མངའ་ལྡན་རྒྱལ་ཁབ་
ཏུ་བྱུང་བའི་གནས་ཚུལ་ཏེ། སྤྲིན་ནག་ལང་ལོང་དུ་འཁྲིགས། དམག་མི་སྐོར་ཞིག་
གིས་འབངས་མི་བུ་མོ་རྣམས་བཙན་གྱིས་འཕྲོགས། དེ་དག་གི་གཉེན་ཉེ་རྣམས་
ཀྱིས་སྨྲེ་སྔགས་དང་འོ་དོད་འབོད་པ་སོགས་མེ་ལོང་དུ་གཟུགས་ཤར་བ་ལྟར་་་་་
སྣང་བར་གྱུར། དེར་ལྗོན་པ་རྟ་མགོ་ན་རེ། “བུ་མོ་ལྔ་བརྒྱ་སྡུག་ལས་གྲོལ་བ་
དང་། །མ་རུངས་ཉེས་ཅན་མ་ལུས་གཏོར་བའི་ཆེད། །རིན་ཆེན་དོ་ཤལ་ཁྱེར་ནས་
མར་ལ་བྱོན། །ཁྱེད་དང་ནོར་བཟང་གཉིས་ཀྱི་བསམ་དོན་འགྲུབ། །མངའ་ལྡན་
བདེ་ལ་འགོད་པའི་དངོས་གྲུབ་སྩོལ། །”$ ཞེས་གསུངས་ཏེ་རང་གི་ཤ་རུས་ལས་
མཆེད་པའི་བུ་མོ་ཡིད་འཕྲོག་ལྷ་མོ་མི་ཡུལ་དུ་མངགས། ས་འབྲུག་ལོའི་ཟླ་བ་
གཉིས་པའི་ཚེས་བཅུ་གཅིག་ཉིན་ལ། རྒྱལ་སྲས་ཆོས་ཀྱི་རྒྱལ་པོ་ནོར་བཟང་གིས་
ལྷ་སྲས་ཡིད་འཕྲོག་ལྷ་མོ་ཁབ་ཏུ་བཞེས་པས། བཙུན་མོ་དཔལ་མོ་དང་ཨ་མཆོད་
ཧ་རི་གཉིས་ཕྲག་དོག་གིས་མ་བཟོད་པར་བསམ་ངན་ཡིད་ལ་བཅངས། སྦྱོར་
རྩུབ་ལམ་ཏུ་བསྟར་ཏེ་ཐབས་བརྒྱ་ཇུས་སྟོང་གིས་རྒྱལ་བུ་གཡུལ་སར་སོང་ཤུལ་་་
དུ་ཨ་མཆོད་ཧ་རིས་སྔགས་ཀྱི་མཐུ་ལ་བརྟེན་ནས་ཡབ་ཆེན་རྒྱལ་པོ་ནོར་ཆེན་གྱི་
མཚན་ལམ་དཀྲིགས་པ་དང་། མོ་འདེབས་ཁུལ་གྱིས་རྒྱལ་པོ་ལ་རྣམ་རྟོག་སྣ་
ཚོགས་བསླངས་ཏེ། རྒྱལ་པོའི་རྨི་ལྟས་ངན་པ་དང་མངའ་ལྡན་རྒྱལ་ཁབ་ལ་ལྟས་
མི་ལེགས་པ་སྣ་ཚོགས་བྱུང་བའི་རྩ་བ་ནི་ཡིད་འཕྲོག་ལྷ་མོ་དེ་ཉིད་ལྷ་ཡིས་གླུད་་་
དུ་བརྫངས་པའི་མིའམ་ཅི་ཡིན་པར་སྨྲས་པ་དང་། བཙུན་མོ་དཔལ་མོས་ཀྱང་
རྒྱལ་པོ་ལ་དབྱེན་སྦྱོར་སེལ་འཇུག་བྱས་པར་བརྟེན། ཡིད་འཕྲོག་ལྷ་མོ་འཛིན་
བཟུང་བྱེད་རྒྱུར་རྒྱལ་པོ་འཐད་པ་བྱུང་ཞིང་། དཔལ་མོ་དང་ཧ་རི་གཉིས་ཀྱིས་
བདུད་དམག་ཁྲིད་དེ་འཛིན་བཟུང་བྱེད་པར་བརྩམས་པ་ན་ཡིད་འཕྲོག་ལྷ་མོ་་་་
རྫ་རིའི་རྩེ་ལ་བྱོན་ཏེ་དྲི་ཟའི་ཡུལ་དུ་འཕུར།།
རྒྱལ་བུ་ནོར་བཟང་གིས་བདུད་མོ་དུག་སྦྲུལ་ལ་སོགས་བཏུལ་ཏེ་རྒྱལ་ཁའི་་
ངང་རང་ཡུལ་དུ་ལོག་པ་ན། རྒྱལ་པོའི་ཕོ་བྲང་དུ་རྐྱེན་ངན་བྱུང་སྟེ་ཡིད་འཕྲོག་
- 307 -



ལྷ་མོ་སྔོན་ནས་ལྗོན་པའི་ཡུལ་དུ་ལོག་པས། ཁོང་སེམས་སྡུག་གིས་མནར་བཞིན་
ཡིད་འཕྲོག་འཚོལ་དུ་ཕྱིན་ཞིང༌། ལམ་བར་དུ་སྲིན་པོ་འཇིགས་སུ་རུང་བ་ཞིག་
གིས་མཆེ་གཙིགས་སྡེར་བགྲད་དུ་མཆོངས་ཡོང་བ་ལ། ནོར་བཟང་གིས་སྲིན་པོ་
དང་ཡུན་རིང་ལ་དྲག་འཛིང་བྱས་ཏེ་བསྒྲལ། སྐབས་དེར་རང་ཉིད་ཀྱང་རྨས་
ཕོག་སྟེ་དྲན་མེད་དུ་བརྒྱལ་བར་གྱུར་པ་ལ་དྲང་སྲོང་བློ་གྲོས་རབ་གསལ་བྱ་བ་་་་
ཐོན་ནས་ཁྲུས་ཆུ་གཏོར་ཏེ་ནོར་བཟང་གི་དྲན་པ་གསོས་པ་དང་། ཡིད་འཕྲོག་
ལྷ་མོས་བསྐུར་བའི་ཕྱག་གདུབ་སྤྲད་དེ་དྲི་ཟའི་ཡུལ་ཕྱོགས་བསྟན། དེ་ནས་
དཔག་ཚད་བརྒྱ་ཕྲག་དུ་མ་བརྒལ་བའི་མཐར། བྲག་གསེབ་ཅིག་ནས་དུག་སྦྲུལ་
ཞིག་གིས་དུག་རླངས་བཏང་བའི་གསེབ་ནས་མཛེས་མ་ཞིག་ཐོན་ཏེ་ནོར་བཟང་
ལ་བརྩེ་གདུང་ཆེ་ཁུལ་གྱི་རྣམ་འགྱུར་མང་དུ་བསྟན་ཀྱང་། ནོར་བཟང་དེ་ལ་མ་
བཏུད་པར་འགྲོ་བར་བརྩམས་པ་ན། ཕྱོགས་བཞི་མཚམས་བརྒྱད་ནས་དུག་སྦྲུལ་
མང་པོ་ཐོན་ནས་ཞགས་པས་བསྡམས། ཉེན་ཁ་ཤིན་ཏུ་ཆེ་བའི་སྐབས་དེར་ནོར་
བཟང་གི་རུམ་ནས་ཡིད་འཕྲོག་མའི་ཕྱག་གདུབ་སར་ལྷུང་བས་ཨ་སྔོན་དབྱིངས་
ནས་འབྲུག་སྒྲ་ལྡིར་ཞིང་གློག་འོད་ལམ་ལམ་འཁྱུགས་པས་དུག་སྦྲུལ་དེ་རྣམས་་་་
རང་སར་བྲོས། ཡང་དཔག་ཚད་འགའ་འདས་པའི་སར་གྲོག་མོ་ཞིག་བརྒལ་
སྐབས། གཡས་གཡོན་གྱི་རི་བོ་གཉིས་གློ་བུར་དུ་ཁ་འཕྲད་དེ་འགྲོ་ལམ་བཀག་པ་
ལ། ནོར་བཟང་གིས་བྲག་དེ་ཤུགས་ཀྱིས་གཏད་པས་འགྲོ་ལམ་ཕྱེས། དེ་ནས་ཕར་
སོང་སྟེ་ཆུ་བོ་ཞིག་གི་འགྲམ་དུ་ངལ་གསོ་སྐབས། མཐོང་གྲོལ་དང་བཅས་པའི་ལྷ་
མོ་གསུམ་གྱིས་དངུལ་གྱི་བུམ་པ་ཕྲག་ལ་བསྣམས་ཏེ་གསོལ་ཆུ་ལེན་དུ་ཕེབས་་་་
ཤིང་། ནོར་བཟང་གིས་མཐོང་གྲོལ་ལྷ་མོ་ནི་ཡིད་འཕྲོག་མའི་ནུ་མོ་ཡིན་པ་ཤེས་
ནས་མཐོང་གྲོལ་གྱི་བུམ་པ་འཕྲོགས་ཏེ་ལྐོག་ནས་བུམ་པ་རུ་ཕྱག་གདུབ་་་་་་་་་་
འཕངས། ཡིད་འཕྲོག་མས་བུམ་ཆུས་ཁྲུས་བྱེད་སྐབས་ཕྱག་གདུབ་མཐོང་བས་
ནོར་བཟང་ཕེབས་པ་རྟོགས་ཤིང་། ནོར་བཟང་གིས་ཀྱང་ཕན་ཚུན་གྱི་བར་དུ་
དར་དཀར་གྱི་ཡོལ་བ་ཞིག་གིས་མཐོང་ལམ་སྒྲིབ་པ་དེ་བཅད་ནས་ཡུན་རིང་ཁ་་
= 308 -



བྲལ་བའི་བཟའ་ཟླ་དང་ལྷན་འཛོམས་བྱུང་། ཡིན་ན་ཡང་ལྗོན་པ་རྟ་མགོ་ཅན་
གྱིས་རང་གི་སྲས་མོ་ནོར་བཟང་ལ་སྟེར་མ་འདོད་པས་ཐབས་བཀོད་སྣ་ཚོགས་་་
འཐེན་པ་དང༌། དྲི་ཟའི་རྩལ་བོ་ཆེ་རྣམས་ལ་རྩལ་རིགས་སྣ་མང་འགྲན་དུ་
བཅུག་སྟེ་བཀག་འགོག་བྱས་ན་ཡང་། ནོར་བཟང་ཀུན་ལས་རྒྱལ་ཞིང་མཇུག་
མཐར་སྐྱེས་ལུས་རྒྱན་ཆ་སོགས་གཅིག་འདྲ་ཡིན་པའི་དྲི་ཟའི་མཛེས་མ་ཚིག་་་་་་
སྟོང་ལྔ་བརྒྱ་ལྷག་ཡོད་པའི་ཞལ་ངོར་དར་གོས་ཀྱིས་བཏུམས་ནས་ངོས་འཛིན་་་
དུ་བཅུག་པ་ལ། ནོར་བཟང་གིས་ཡིད་འཕྲོག་ལྷ་མོ་གང་ཡིན་མ་ཤེས་པས་བློ་
དང་རིག་པ་བཀོལ་ནས། “ བདག་གིས་དཀའ་ངལ་ཁྲི་ཕྲག་ཁྱད་བསད་དེ། །བརྩེ་
བའི་གྲོགས་མཆོག་འཚོལ་ཆེད་གནས་འདིར་སླེབས། ལྗོན་པའི་རྒྱལ་པོས་བསམ་
བཞིན་བར་ཆད་བཟོས། །དེ་རིང་ཡིད་འཕྲོག་འཚོལ་བ་དཀའ་དྲགས་པས། །
མངའ་ལྡན་ཡུལ་གྱི་རྒྱལ་སྲིད་སྐྱོང་བར་འགྲོ། །ཡིད་འཕྲོག་ལྷ་མོ་སྐུ་ཁམས་བདེ་
བར་སྨོན། །”6 ཞེས་སྨྲས་ཏེ་ཕྱིན་པ་ན་ཡིད་འཕྲོག་མས་བདེན་པར་རློམ་ནས་
རྗེས་བསྙེགས་བྱུང་བ་ལ་ནོར་བཟང་གློ་བུར་དུ་ཁ་ཕྱིར་འཁོར་ནས་བཟུང་བས་་་
ཡིད་འཕྲོག་མ་མི་སྟེར་ཀ་མེད་བྱུང་། དེ་ནས་ཁོ་གཉིས་མངའ་ལྡན་རྒྱལ་ཁབ་ཏུ་
ཕྱིར་ལོག་པ་དང་། ཕོ་བྲང་དགའ་བའི་བསམ་གླིང་གི་ཚོམས་ཆེན་འདོད་དགུ་
འཁྱིལ་བའི་ནང་དུ་མི་འཇིགས་གདོང་ལྔས་བཏེགས་པའི་ཁྲི་འཕང་མཐོན་པོའི་་
སྟེང་དུ་ཆོས་ཀྱི་རྒྱལ་པོ་ནོར་བུ་བཟང་པོ་སྲིད་ཁྲི་ལ་མངའ་གསོལ་བ་དང་།
བཙུན་མོ་དཔལ་མོ་དང་ཨ་མཆོད་ཧ་རི་གཉིས་ལ་རྒྱལ་ཁྲིམས་ལྟར་ཁྲིམས་ཐག་་་
བཅད་ཅིང་། བཙུན་མོར་བསྡུས་པའི་བུ་མོ་ལྔ་བརྒྱ་བོ་ཡིད་འཕྲོག་མའི་རེ་བ་
ལྟར་རང་རང་གི་ཡུལ་དུ་འགྲོ་རུ་བཅུག་པའོ། །
གླུ་གར་འདི་ལ་འཁྲབ་ཚན་གཙོ་བོ་བདུན་དང་ཕལ་བ་གཉིས་ཏེ། འགོ་མ་
ཚུགས་པའི་འཁྲབ་ཚན— མི་ཡུལ་དུ་ཕེབས་པ། འཁྲབ་ཚན་དང་པོ— ལྷའི་
སྲས་མོ་ཁབ་ཏུ་བཞེས་པ། འཁྲབ་ཚན་གཉིས་པ-- རྒྱལ་བུ་གཡུལ་སར་འགྲོ་བ།
འཁྲབ་ཚན་གསུམ་པ--- ནག་ཉེས་ཆེ་བའི་ལྐོག་གཡོ། འཁྲབ་ཚན་བཞི་པ—
- 309 —



ཡིད་འཕྲོག་མཁའ་ལ་འཕུར་བ། འཁྲབ་ཚན་ལྔ་པ—རྒྱལ་ཁའི་ངང་ཕྱིར་ཕེབས་
པ། འཁྲབ་ཚན་དྲུག་པ། ཡིད་འཕྲོག་འཚོལ་དུ་ཕྱིན་པ། འཁྲབ་ཚན་བདུན་
པ– གཏན་གྲོགས་དང་ལྷན་འཛོམས་བྱུང་བ། མཇུག་སྡུད—ལྔ་བརྒྱ་སྡུག་ལས་
གྲོལ་བ་བཅས་སོ། །
བོད་ཀྱི་ལྷ་མོའི་འཁྲབ་གཞུང་བརྒྱད་དུ་གྲགས་པ་ལས། སྡིངས་ཆེན་སྨྱོན་པ་
ཚེ་རིང་དབང་འདུས་ཀྱི་«ཆོས་རྒྱལ་ནོར་བཟང་གི་རྣམ་ཐར་》ནི་སངས་རྒྱས་་་
ཀྱི་སྐྱེས་རབས་«དཔག་བསམ་འཁྲི་ཤིང་»གི་ཡལ་འདབ་དྲུག་ཅུ་རེ་བཞི་པ་་་་་་
«ནོར་བཟང་གི་རྟོགས་བརྗོད་》ལ་གཞི་བྱས་ཏེ། བོད་རང་གི་སེམས་ཁམས་
དང་ཡུལ་སྲོལ་ལ་མཐུན་པར་སྒྲིག་རྩོམ་བྱས་པ་ཞིག་ཡིན་པ་བཞིན་དུ། «ཡིད་
འཕྲོག་ལྷ་མོ་»ཡང་བརྗོད་བྱ་«ཆོས་རྒྱལ་ནོར་བཟང་གི་རྣམ་ཐར་»ལ་གཞི་་་་་
བཅོལ། བོད་ཀྱི་ལྷ་མོའི་ཁྱད་ཆོས་དང་རྣམ་པ་རྒྱུན་འཛིན་དང་། རྒྱལ་ཁབ་ཕྱི་
ནང་གི་གླུ་གར་གྱི་རྩོམ་ཐབས་ལ་ཟུར་ལྟའམ་སྡུད་ལེན་བྱས་ཏེ། ད་ལྟའི་བོད་
མིའི་ཡུལ་སྲོལ་དང་སེམས་ཁམས་དང་མཐུན་པར་འོས་འཚམ་གྱི་བཟོ་བཅོས་་་་་
བྱས་པས། སྲོལ་རྒྱུན་ཟློས་གར་སྒྱུ་རྩལ་གྱི་ལུས་པོ་ལ་ཟུངས་ཁྲག་གསར་པ་དྲངས་
པ་དང་རྒྱན་གོས་གསར་པས་བརྒྱན་པ་རེད་ཅེས་བརྗོད་ཀྱང་རུང་ངོ༌། །
《ཆོས་རྒྱལ་ནོར་བཟང་གི་རྣམ་ཐར་》དུ། བྱང་ཕྱོགས་མངའ་ལྡན་པ་དང་
ལྷོ་ཕྱོགས་རིགས་ལྡན་པ་ཞེས་རྒྱལ་ཁབ་གཉིས་ཡོད་པ་ལ། ལྷོ་ཕྱོགས་རིགས་ལྡན་
གྱི་རྒྱལ་པོ་ཤག་པ་གཞོན་ནུ་ཞེས་པ་ཁྲོ་གཏུམ་ང་རྒྱལ་ཅན། ལས་འབྲས་ལ་རྩིས་
བཤེར་མི་ཤེས་པ། སྔོན་རོལ་བཟང་པོའི་ཡ་རབས་ཀྱི་ངང་ཚུལ་རྣམས་དོར་བས།
རྒྱལ་ཁབ་དེར་ནང་འཁྲུག་དང་མུ་གེས་ལུང་པ་གང་ཞིང་འཕྲོ་ལུས་རྣམས་་་་་་་་
དབུལ་པོར་གྱུར་པའི་སྐབས། རྒྱལ་པོ་རང་གིས་ཀྱང་ཐུགས་ཀྱིས་མ་བཟོད་པར།
བྱང་གི་ཕྱོགས་ན་འཁྱིལ་བའི་མཚོ་མོ་དང་མཚོ་དེར་གནས་པའི་ཀླུའི་རྒྱལ་པོ་་་་་
གྲོགས་སུ་འགུགས་སེམས་ཀྱི་ལོག་བློ་བཅངས་ནས་སྔགས་པ་ཞིག་མངའ་ལྡན་་་་
པདྨ་བླ་མཚོའི་ཁར་མངགས། སྔགས་འཆང་དེས་མཚོ་ལ་གནོད་པ་བྱེད་པའི་
ལ་ 310 -



སྐབས། ཉ་པ་སྤང་ལེབ་འཛིན་གྱིས་གྲི་གུག་གིས་བསྣུན་ཏེ་སྔགས་པ་བསྒྲལ། ཀླུའི་
རྒྱལ་པོས་རྔོན་པའི་དྲིན་ལན་འཇལ་ཕྱིར་རྔོན་པ་ཀླུ་ཡུལ་དུ་གདན་དྲངས་ཏེ་མི་་
ཡི་ནོར་བུ་དགོས་འདོད་ཀུན་འབྱུང་བྱ་བ་ཕུལ། དེ་ནས་རྔོན་པ་དྲང་སྲོང་ཆེན་
པོ་བློ་གྲོས་རབ་གསལ་གྱི་སྐུ་མདུན་དུ་སྡོད་སྐབས། དྲི་ཟའི་རྒྱལ་པོའི་སྲས་མོ་
ཡིད་འཕྲོག་མས་གཙོ་བྱས་འཁོར་འབུམ་ཕྲག་དང་བཅས་པ་ཚངས་པ་འདུ་བའི་
ཁྲུས་ཀྱི་རྫིང་བུ་རུ་སྐུ་ཁྲུས་གསོལ་དུ་ཕེབས་པ་མཐོང་བས། རྔོན་པས་ཀླུ་ཡུལ་
ནས་ནོར་བུ་དོན་ཡོད་ཞགས་པ་ཁྱེར་འོངས་ནས་ཡིད་འཕྲོག་ལྷ་མོ་བཟུང་། ཡིད་
འཕྲོག་ལྷ་མོ་རྔོན་པའི་གཏན་གྲོགས་བྱེད་པར་མ་འཐད་པས་དྲང་སྲོང་གི་་ ་་་་་་་
དགོངས་པ་ལྟར་བྱང་ཕྱོགས་མངའ་ལྡན་གྱི་རྒྱལ་པོ་ནོར་བཟང་གྱི་བཙུན་མོར་་་
ཕུལ་བ་བྲིས་ཡོད་ལ། ཕྱིས་ཀྱི་དོན་རྐྱེན་རྣམས་«ཡིད་འཕྲོག་ལྷ་མོ་»དང་ཕལ་
ཆེར་འདྲའོ། །
དེས་ན་«ཡིད་འཕྲོག་ལྷ་མོ་»ཞེས་པའི་གླུ་གར་འདི་ལས། མིའི་རྒྱལ་པོ་
ནོར་བཟང་དང་ལྷའི་སྲས་མོ་ཡིད་འཕྲོག་མ་གཉིས་ཀྱི་འགྱུར་བ་མེད་ཅིང་ལྷད་་་
མེད་རྣམ་དག་གི་མཛའ་བ་ལ་བསྔགས་བརྗོད་དང་། ཕྲག་དོག་གི་དུག་ཆུས་ཀུན་
ནས་མྱོས་པའི་བཙུན་མོ་དཔལ་མོ་དང་། བསམ་སྦྱོར་ངན་པས་གཞན་ལ་འཚེ་
བའི་ཨ་མཆོད་ཧ་རི་གཉིས་ཀྱི་སྤྱོད་ངན་དང་གདུག་རྩུབ་ལ་མཚང་འབྱིན་དང་་་
ཟུར་ཟ་བྱས་ཤིང་། ནོར་བཟང་གི་བརྩེ་གདུང་གི་ཆེད་དུ་རྒྱལ་སྲིད་ཀྱི་མངའ་
ཐང་མཆིལ་མའི་ཐལ་བ་བཞིན་དོར་ཏེ་དཀའ་བ་བརྒྱ་ཕྲག་ཁྱད་དུ་གསོད་ཐུབ་་་
པའི་སྙིང་སྟོབས་དང༌། ཡིད་འཕྲོག་ལྷ་མོའི་ནོར་བཟང་གི་ཆེད་དུ་དྲི་ཟའི་ཡུལ་
གྱི་བདེ་སྐྱིད་དང་ལོངས་སྤྱོད་ཕུན་སུམ་ཚོགས་པ་ལ་མི་ཆགས་པར་མི་ཡུལ་དུ་་་་
ལོག་པའི་བརྩེ་འདང་ལ་བསྟོད་བསྔགས་བྱས་པ་སྟེ། ཇི་སྐད་དུ། “ དགེ་བ་ཅན་
སྨན་གྱི་སྡོང་པོ་དང་འདྲ། །གང་བསྟེན་བསྟེན་པ་ཀུན་རྒྱལ་ནས་གདའ། །སྡིག་པ་
ཅན་དུག་གི་སྡོང་པོ་དང་འདྲ། །གང་བསྟེན་བསྟེན་པ་ཀུན་བརླགས་ནས་གདའ།།
” ཞེས་པའི་བསམ་བློ་བསྟན།
- 311 -



དེ་ཡང་འགྱུར་མེད་རྣམ་དག་གི་བརྩེ་འདང་སྐོར་ལ། འཁྲབ་ཚན་དང་པོ་
རུ་དྲི་རྨེད་དང་འཁྲབ་སྟོན་འདི་ལྟར་མཆིས་ཏེ།
ཡིད་འཕྲོག་མ། （ གླུ）ས་གཞི་ཡོངས་ལ་དཔྱིད་ཀྱི་དཔལ་ཡོན་བཞད། །
འཇིག་རྟེན་འདི་ནི་ལྷ་ཡུལ་ལས་ཀྱང་མཆོག །
རྒྱལ་བུ་ཁྱེད་དང་འུ་གཉིས་བརྩེ་གདུང་གིས། །
འོད་འབར་ཉི་ཟླའི་དཔལ་ཡང་འཕྲོག་པར་ངེས། །
ནོར་བཟང་། ( གླུ) མཛེས་པའི་དཔལ་ཀུན་རྫོགས་པའི་ཡིད་འཕྲོག་མ། །
འགྲོ་བའི་དོན་དུ་བདག་གི་གྲོགས་སུ་གྱུར། །
ཁྱོད་མིན་གཞན་ལ་བདག་གིས་བློ་མི་རྟོན། །
དགྱེས་པར་རོལ་ཅིག་ང་ཡི་སྙིང་གི་ནོར། །
ཡིད་འཕྲོག ( གླུ） ཁྱེད་ཉིད་མཐོང་བས་ཡིད་ཀྱི་བརྟན་པ་འཕྲོག །
ཁྱེད་ཉིད་མཐོང་བ་ཙམ་གྱིས་དབང་པོ་རྣོ། །
ནོར་བཟང་། ( གླུ) ཁྱེད་ཉིད་མཐོང་བས་ཟས་ལ་རོ་བརྒྱ་ལྡན། །
ཁྱེད་ཉིད་མཐོང་བས་སྡུག་བསྔལ་མ་ལུས་ཞི། །
མཉམ་ལེན། བདག་གཉིས་འབྲལ་མེད་གཏན་དུ་གནས་པར་སྨོན།།
ཡིད་འཕྲོག་ལྷ་མོས་རང་གི་རིན་ཆེན་དོ་ཤལ་བླངས་ཏེ་བརྩེ་གདུང་ཟབ་
མོའི་ངང་ནས་རྒྱལ་སྲས་ནོར་བཟང་ལ་ཕུལ། སྙན་འཇེབས་རོལ་མོ་འཁྲོལ་བ།
ཡིད་འཕྲོག་མ། རིན་ཆེན་གཙུག་རྒྱན་དོ་ཤལ་འདི། །
ཡབ་རྗེས་བདག་ལ་གནང་བ་ཡིན། །
མཁའ་ལ་བསྐྱོད་པའི་གཤོག་པ་དང༌། །
རང་ལུས་སྐྱོབ་པའི་མཚོན་སྲུང་ཡིན། ། ་
འདི་ནི་ང་ཡི་སྙིང་དང་འདྲ། །
ད་ལྟ་ཁྱེད་ལ་ཕུལ་བ་ཡིན། 2
ཞེས་ཕན་ཚུན་བརྩེ་བས་འགྲོགས་པ་དང་། ཕན་ཚུན་མཛའ་བའི་དམ་
312 -



བཅའ་བརྟན་པོ་སྙིང་ལ་བཀོད་པར་མ་ཟད། ཡིད་འཕྲོག་མས་རང་གི་ཡབ་ཀྱིས་
གནང་ཞིང་། རིན་ཐང་གཞལ་དུ་མེད་པའི་རིན་ཆེན་དོ་ཤལ་ནོར་བཟང་ལ་ཕུལ་
བ་དང་། འཁྲབ་ཚན་གཉིས་པ་“ རྒྱལ་བུ་གཡུལ་སར་འགྲོ་བ་” ལས་ཀྱང་།
ཡིད་འཕྲོག་མ། （ གླུ་)མཚོ་མོ་ཁ་རུ་གསེར་བྱ་ཆ་སྒྲིག་བྱེད། །
ཆ་བྲལ་གསེར་བྱ་སྐྱོ་སེམས་དྲག་པོས་གཟིར། །
ལེ་བར་ཁྲི་ཡིས་བདག་གཉིས་དབྱེ་མོད་ཀྱང་། །
མཛའ་སེམས་ཟབ་མོས་བདག་གཉིས་འབྱེད་ཐབས་མེད། །
མཛུབ་རྒྱན་འདི་ནི་ང་ཡི་སེམས་རྟེན་ཡིན། ། །
བློ་སེམས་ནམ་ཡང་ཁྱེད་དང་འབྲལ་ཐབས་མེད། །
ཞེས་མཛུབ་རྒྱན་ནོར་བཟང་ལ་ཕུལ། ནོར་བཟང་གིས་རང་གི་མགུལ་དར་ཡིད་
འཕྲོག་མར་རེ་བའི་བློ་གཏད་མཚོན་བྱེད་དུ་གནང་®
འཁྲབ་ཚན་བཞི་པ། “ ཡིད་འཕྲོག་མཁའ་ལ་འཕུར་བ་” རུ། དཔལ་མོ་དང་
ཨ་མཆོད་ཧ་རི་གཉིས་ཀྱིས་བདུད་དམག་ཁྲིད་དེ་ཡིད་འཕྲོག་མའི་སྙིང་ཚིལ་་་་་
ལེན་དུ་ཡོང་སྐབས།
རྒྱ་གར་ལྷ་མོ། ཐུགས་སེམས་སྐྱོ་བའི་ངང)
གཡང་དཀར་ཁྱུ་ལ་སྲེད་ལྡན་འཕར་སྤྱང་རྒྱུགས། །
མ་རུངས་བདུད་རིགས་ཆོ་འཕྲུལ་དེ་རིང་མངོན། །
ང་ནི་མངའ་ལྡན་རྒྱལ་མོ་ཡིན་ན་ཡང་། །
ད་ལྟ་བདུད་རིགས་རྒོལ་ལ་བྱ་ཐབས་བྲལ། །
བྱམས་ལྡན་ཡིད་འཕྲོག་མ་ཡུམ་བདག་ལ་གསོན། །
རྫུ་འཕྲུལ་རང་ལྡན་རིན་ཆེན་དོ་ཤལ་འདི། །
སྲས་མཆོག་ནོར་བཟང་བདག་ལ་དམ་བཅོལ་ལ། །
ད་ནི་དོ་ཤལ་ཐོགས་ལ་མྱུར་དུ་སོངས། །
= 313 -



( ཞེས་རྒྱ་གར་ལྷ་མོས་འཚབ་འཚུབ་ཀྱིས་རིན་ཆེན་དོ་ཤལ་བླངས་ནས་་་་་
ཡིད་འཕྲོག་མ་ལ་སྤྲད་པས། ཡིད་འཕྲོག་མ་སེམས་འགུལ་ཐེབས་པའི་ངང)
ཡིད་འཕྲོག་མ། ཡུམ་གྱི་དོ་ཤལ་བདག་ལ་གནང་བ་འདི། །
ནམ་འཕང་གཅོད་པའི་གཤོག་ཟུང་སྤྲད་པ་འདྲ། །
འདི་ཡིས་ནོར་བཟང་རྒྱལ་བུའི་བརྩེ་གདུང་མཚོན། །
ཀྱེ་མ་ཡུམ་ཆེན་ཁྱེད་ཉིད་བཀའ་དྲིན་ཆེ། །9
ཞེས་པ་ལས་ཡིད་འཕྲོག་མས་ནོར་བཟང་ལ་ཕུལ་བའི་རིན་ཆེན་དོ་ཤལ་དེ།
ནོར་བཟང་གིས་གཡུལ་སར་མ་འཁྱེར་བར་ཡིད་འཕྲོག་མར་འཕྲོད་དུ་བཅུག་་་་
པས། ཡིད་འཕྲོག་མ་སྲོག་ཉེན་ལས་ཐར་ཐུབ་པ་དང་། འཁྲབ་ཚན་ལྔ་པ་“རྒྱལ་
ཁའི་ངང་ཕྱིར་ལོག་པ་” ལས། །
ནོར་ཆེན། ཁྱེད་ལ་སྔོན་བླངས་མཛེས་མ་དཔལ་མོ་ཡོད། །
ད་དུང་ཅི་ཙམ་དགོས་ཀྱང་བླངས་ན་ཆོག །
ལྷ་མོ་མེད་ཀྱང་ལྷ་འདྲ་བཙལ་ཀྱང་ཆོག ། །
མིང་ལ་མཛེས་ལྡན་ལྷ་མོ་བཏགས་ཀྱང་ཆོག །
ནོར་བཟང་། ཡིད་འཕྲོག་མིན་པའི་ལྷ་ཡང་དགོས་པ་མེད། །
ཡིད་འཕྲོག་མེད་པའི་རྒྱལ་སྲིད་དགོས་པ་མེད། །
ཡིད་འཕྲོག་མ་རྙེད་བར་དུ་བདག་གིས་འཚོལ། །
ཡིད་འཕྲོག་མ་རྙེད་གཞན་དུ་འཁྱམ་རྒྱུ་ཡིན། །70
ནོར་བཟང་གིས་བདུད་དཔུང་མ་ལུས་ཕ་མཐར་བསྐྲད་ཅིང་། མཐའ་
མཚམས་བདེ་ལ་བཀོད་པར་མ་ཟད། རང་གཞན་ཀུན་ལ་གནོད་འཚེ་མི་བྱ་བར་
དམ་བཅའ་རུ་བཅུག་སྟེ་རྒྱལ་ཁའི་ངང་ཕྱིར་ལོག་པ་ན། ཡབ་ཡུམ་གཙོ་མཛད་
པའི་བློན་འབངས་ཀུན་གྱིས་བསུ་བ་རྒྱ་ཆེན་པོ་བྱས། ཡིན་ན་ཡང་། ཡིད་འཕྲོག་
མ་མི་བཞུགས་པའི་གནས་ཚུལ་རྟོགས་པས་ཅི་བྱ་གཏོལ་མེད་དུ་གྱུར་པ་སྟེ། ནོར་
བཟང་ལ་མཚོན་ན་རྒྱལ་སྲིད་ཀྱི་མངའ་ཐང་ལས་གཏན་གྱི་གྲོགས་མོ་ཡིད་་་
- 314 -



འཕྲོག་མ་གཙོ་བ་བསྟན་ཡོད།
དཔལ་མོ་དང་ཨ་མཆོད་ཧ་རི་གཉིས་ཀྱི་ཕྲག་དོག་དང་བསམ་སྦྱོར་ངན་པ་
བཅངས་པའི་སྐོར་ལ། འཁྲབ་ཚན་དང་པོ“ ལྷའི་སྲས་མོ་ཁབ་ཏུ་བཞེས་པ་
ཞེས་པ་རུ།
དཔལ་མོ། ཧིན། འཁྱམས་མོ་ཡིད་འཕྲོག་ལྷ་མོ་འདིར་སླེབས་པ་ནས་བཟུང་
ཕོ་བྲང་ཡོངས་ཀྱི་རྗེ་མོར་གྱུར། །
(གླུ) ཡིད་འཕྲོག་ཡིད་འཕྲོག་ནོར་བཟང་ཡིད་དབང་འཕྲོག །
འཁྱམས་མོ་ཡིད་འཕྲོག་རྒྱལ་མོའི་གོ་སར་འཕར། །
ང་ཁྱུང་ཆེན་བྱ་མོར་གྱུར་པ་ཡིད་རེ་སྐྱོ། །
ཐབས་བཀོད་འཐེན་ནས་ཡིད་འཕྲོག་དོང་ལ་འཕེན། །
《ཧ་རི་ཡར་འོངས་ཏེ་དོན་འགྲུབ་དཔལ་མོའི་བྱ་སྤྱོད་རྣམས་མཐོང་བས་་་
ཁོའི་བློ་ཁོག་ལ་ཤོང་བའི་ཉམས་ཀྱིས）
ཧ་རི། རེད་ཡ། རྟ་མ་བརྒྱུགས་སྔོན་ལ་ལྕགས་འཕྱར་དགོས། དགྲ་མ་འཐབ་
སྔོན་ལ་བློ་བཙལ་དགོས། །
དཔལ་མོ། ཨ་མཆོད་ལགས། དུས་དེ་རིང་གི་སྣང་ཚུལ་ཚང་མ་ཁྱེད་ཀྱིས་
དངོས་སུ་མཐོང་བ་ལྟར། གདོན་འདྲེ་ཡིད་འཕྲོག་ལྷ་མོ་དེ་སླེབས་མ་ཐག་ཏུ་
བཙུན་མོར་བཞེས་ཏེ། ང་དོན་འགྲུབ་དཔལ་མོ་རྒྱབ་ཏུ་བསྐྱུར་པས། ངས་ཕྱིན་
ཆད་ཉི་མ་ཇི་ལྟར་གཏོང་ངམ།
ཧ་རི། དོན་འགྲུབ་དཔལ་མོ། མ་འོངས་པའི་རྒྱལ་མོ། རྒྱལ་བུ་ནོར་བཟང་
མི་འགྱངས་པར་ཁྲི་ལ་འགོད་ངེས་ཡིན་ལ། འཁྱམས་མོ་ཡིད་འཕྲོག་མའི་མཚན་
སྙན་བསྡད་ཀྱིན་ཇེ་ཆེར་འགྲོ་ངེས་ཡིན། གུས་པར་འོས་པའི་རྒྱལ་མོ་ལགས། ཁྱོད་
སྐྱིད་པའི་ཉི་མ་ཇེ་ཐུང་རེད་ཡ།
དཔལ་མོ། འོ། དེ་ལྟར་བཤད་ན། ཁྱོད་ཀྱི་མཐུ་སྟོབས་དེ་གནམ་ལ་འཕུར་
རམ་ས་ལ་འཛུལ། ཁྱོད་ཀྱི་རྫུ་འཕྲུལ་གྱིས་ཡིད་འཕྲོག་མ་དོང་ལ་འཕེན་པའི་ཉིན་
-།
་
- 315 -



མོ་དེར། ངེད་གཉིས་སྐྱིད་ཀྱི་རྟ་ཕོ་མཉམ་ཞོན་བྱེད། ཞིམ་པོའི་ཁ་ཟས་མཉམ་ཟ་
བྱེད།
ཧ་རི། དེ་ལོས་ཡིན། ད་དེ་ལོས་ཡིན། མ་འོངས་པའི་རྒྱལ་མོ་ལགས།
( གླུ) ཐབས་དང་རྫུ་འཕྲུལ་མན་ངག་ང་ལ་འཛོམས། །
ད་ལྟའི་དུས་སུ་མི་བཀོལ་ནམ་ཞིག་བཀོལ། ། །
ང་ཡིས་བསམ་བློ་བཞི་གསུམ་བཅུ་གཉིས་གཏོང་། །
ཉིན་སྲིབ་གཉིས་ཀྱི་བར་ནས་རྟ་ཞིག་རྒྱུག །
【རྟའི་རྨིག་སྒྲ་འཚུབ། དམག་མི་འགའ་འཚབ་འཚུབ་ཀྱི་ངང་ནས་ཡར་ཕོ་བྲང་
ལ་བརྒྱུགས༽
དམག་མི་ཀ ཉེན་བརྡ། བདུད་དཔུང་རང་རེའི་མཐའ་མཚམས་ལ་སླེབས་
བྱུང་། །
དམག་མི་ཁ། ཉེན་བརྡ། བདུད་དཔུང་རང་རེའི་མངའ་ཁོངས་ལ་བཙན་
འཛུལ་བྱེད་དུ་སླེབས་སོང་།
དམག་མི་ག ཉེན་བརྡ། བདུད་ཚོགས་ཀྱིས་གསོད་བཅོམ་འཕྲོག་གསུམ་
བྱེད་ཀྱིན་གདའ། །
ཧ་རི། （ ཁོང་དགོད་ཤོར་ཏེ) ཧིན་ཧིན། མཐའ་མཚམས་དམག་འཁྲུག་
ཟང་ཟིང་ལངས་པ་འདི། གོ་སྐབས་བཟང་པོ་གནམ་ནས་ལྷུང་བ་འདྲ།།
དཔལ་མོ། (ཧ་མ་གོ་བར）ཨ་མཆོད་ལགས།
ཧ་རིས་དཔལ་མོའི་རྣ་རྩར་གཏམ་ཤབ་ཤུབ་ཅིག་བཤད་པས）
དཔལ་མོ། ཧ་ཧ་ཧ…....
(ཧ་རི་དང་དཔལ་མོ་གཉིས་གཡོ་སྒྱུའི་ངང་ནས་གད་མོ་ཤོར་]]
ཞེས་ཧ་རི་དང་དཔལ་མོ་གཉིས་འཕར་སྤྱང་ངན་འབྲེལ་དང་ལྐོག་གཡོ་་་་
ངན་ཇུས་ཀྱིས་རྒྱལ་བུ་གཡུལ་སར་བརྫངས་པའི་རྗེས་སུ་ཡིད་འཕྲོག་མ་མེད་་་་་་་
པར་བྱ་རྒྱུའི་བསམ་ངན་བཅངས་པ་དང་། འཁྲབ་ཚན་གསུམ་པ་“ ནག་ཉེས་ཆེ་
= 316 -



བའི་ལྐོག་གཡོ” ལས། ཨ་མཆོད་ཧ་རིས་ངན་སྔགས་ལ་བརྟེན་ནས་ཐོག་མར་
ཡབ་རྒྱལ་པོའི་མཚན་ལམ་དཀྲིགས་པ་དང་། དེ་ནས་གོམ་པ་རིམ་བགྲོད་ཀྱི་ཚུལ་
གྱིས་རྨི་ལམ་ལ་ལོག་འགྲེལ་བྱས་ཏེ་རྣམ་རྟོག་བསླངས་པ་དང་། དེ་ནས་མོ་
འདེབས་པ་དང་མོ་ཚིག་ལ་འགྲེལ་རྒྱག་པ་སོགས་ཐབས་བརྒྱ་ཇུས་སྟོང་གིས་་་་་
ཡིད་འཕྲོག་མ་འཛིན་བཟུང་བྱེད་པ་ལ་བཀའ་འབེབས་སུ་བཅུག་མོད། འོན་
ཀྱང་ཡིད་འཕྲོག་ལྷ་མོ་དྲི་ཟའི་ཡུལ་དུ་འཕུར་བས། མཇུག་མཐར་རྒྱལ་བུ་ནོར་
བཟང་གཡུལ་ས་ནས་ཕྱིར་ལོག་སྟེ་ཧ་རི་དང་དཔལ་མོ་གཉིས་ལ་ཁྲིམས་ཐག་་་་
ནན་མོ་བཅད་པ་རེད།
ཟློས་གར་འདིའི་ནང་གི་ལྡོག་ཕྱོགས་ཀྱི་མི་སྣ་ནི་ཧ་རི་དང་དཔལ་མོ་་་་་་་
གཉིས་ཡིན་པ་གོང་དུ་སྨོས་ཟིན་ལ། དྲང་ཕྱོགས་ཀྱི་མི་སྣ་ནི་ཡིད་འཕྲོག་ལྷ་མོ་
དང་ནོར་བཟང་། རྒྱ་གར་ལྷ་མོ། ཚེ་རིང་དབང་མོ་རྣམས་རེད།
དེ་ཡང་ཡིད་འཕྲོག་ལྷ་མོ་ནི་ལྟ་བས་ཆོག་མི་ཤེས་པ་དང་། མཛའ་བ་ལ་
འགྱུར་བ་མེད་པ། ཁོག་ན་གཡོ་སྒྱུ་དང་གྱ་གྱུ་མེད་པ། བློ་རིག་པ་གསལ་ཞིང་ལག་
ལས་ཀར་མཁས་པ། བྱམས་སྙིང་རྗེ་ཆེ་ཞིང་ཁོག་རྒྱ་ཡངས་པ་ཞིག་ཡིན་པ་ནི་
བཙུན་མོ་གཞན་རྣམས་ལ་ཚེམ་བུ་འདྲུབ་ཚུལ་ཁྲིད་པ་དང༌། ནོར་བཟང་ལ་རེ་
བ་ཞུས་ཏེ་བཙུན་མོ་ལྔ་བརྒྱ་བོ་རང་རང་གི་འདོད་མོས་ལྟར་ཕྱིར་ཕ་ཡུལ་ལ་་་་་་
ལོག་ཏུ་བཅུག་པས་མཚོན་ཞིང༌། ནོར་བཟང་གིས་ཀྱང་། “སྒེག་ཉམས་ལྡན་པའི་
མཛེས་མ་འདི་རུ་མེད། །ཞེན་ཁ་ལོག་པའི་གཟུགས་ཅན་མདུན་ན་གནས། །
ཐུགས་ཡིད་བརྩེ་བའི་འཇའ་ཚོན་དགུང་དུ་ཡལ། །བརྫུས་སྤྲས་ཝ་མོ་མདུན་དུ་
མཆོངས་ནས་ཡོང་། །” ཞེས་ཡིད་འཕྲོག་མ་དང་དཔལ་མོ་གཉིས་བསྡུར་བ་ལས་
ཀྱང་རྟོགས་ནུས། ནོར་བཟང་ནི་དཔའ་ཞིང་རྟུལ་ཕོད་པ་དང་། རང་ཚུགས་ཡོད་
པ། སྙིང་རུས་ཆེ་ཞིང་བཟོད་བསྲན་ཆེ་བ། ལས་འབྲས་ལ་རྩིས་བཤེར་ཤེས་པ།
བརྩེ་གདུང་གི་ཆེད་དུ་རྒྱལ་སྲིད་ཀྱང་འདོར་ཐུབ་པ། བློ་རིག་པ་རྒོད་ཅིང་ཐབས་
ལ་མཁས་པ་བཅས་ཡིན་པ་ནི་ཟློས་གར་གྱི་མགོ་མཇུག་བར་གསུམ་ཀུན་ནས་་་་་
- 317 –



རྟོགས་ཐུབ་པ་རེད།
རྩོམ་སྟངས་ཀྱི་ཆ་ནས། ཟློས་གར་གྱི་མི་སྣ་དང་གནས་ཡུལ། དུས་ཚོད་
གསུམ་འདུ་ཕུལ་ཆེ་དགོས་པའི་བླང་བྱ་དང་མཐུན་པར་བྱས་ཤིང་། «ནོར་
བཟང་གི་རྣམ་ཐར་»ལས་བྱུང་བའི་དོན་རྐྱེན་ཏེ། རྔོན་པས་ཡིད་འཕྲོག་ལྷ་མོ་
འཛིན་བཟུང་བྱས་ཏེ་ནོར་བཟང་ལ་ཕུལ་བའི་བྱུང་རིམ་རྣམས་མ་བྲིས་པར།
ཐད་ཀར་དྲི་ཟའི་རྒྱལ་པོས་ཡིད་འཕྲོག་ལྷ་མོ་མི་ཡུལ་དུ་མངགས་ཡོང་བ་ལྟར་་་་
བྲིས་པ་དང་། མི་སྣ་ཇེ་ཉུང་དུ་བཏང་བ་དང་། བྱུང་རིམ་ལ་འཕྲི་སྣོན་འོས་
འཚམ་བྱས་པར་མ་ཟད། 《ནོར་བཟང་གི་རྣམ་ཐར་»དུ་བཙུན་མོ་ལྔ་བརྒྱ་བོ་
ལྡོག་ཕྱོགས་ཀྱི་མི་སྣ་ལྟར་བྲིས་ཡོད་ནའང་། དེ་ལྟར་བྲིས་པའི་དགེ་མཚན་ཡང་
ལྟ་བ་པོ་ལ་བདེན་སྣང་སྟེར་བའི་ཆེད་དེ། གནའ་མིའི་གཏམ་དཔེ་ལ་“ གཅིག་ལ་
མ་འགྲིག་ན་གཞན་སྐྱོན་དང༌། ཀུན་ལ་མ་འགྲིག་ན་རང་སྐྱོན།” ཞེས་པ་ལྟར་
གཞུང་དྲང་གཤིས་བཟང་གི་ཡིད་འཕྲོག་མ་ལ་ཐམས་ཅད་དགྲ་རུ་ལངས་དོན་་་་་
ག་ལ་ཡོད། མི་སྣའི་སྐད་ཆ་རྣམས་ལ་རང་གཤིས་ཡོད་པ་དང་། ཕལ་སྐད་ཀྱི་རང་
བཞིན་ལྡན་པ། བྱ་བྱེད་ཉམས་འགྱུར་གྱི་ཁྱད་ཆོས་ཡོད་པ། རྩོམ་རིག་གི་རང་
བཞིན་དང་ཤུགས་བསྟན་གྱི་ཁྱད་ཆོས་ཀྱང་ཡོད་པར་མ་ཟད། མོ་ཚིག་དང་ཀ་
རྩོམ་བྲིས་པ་ལ་ཡང་ཉམས་འགྱུར་གྱིས་ཕྱུག་ཅིང་། འགལ་འཐབ་ཛ་དྲག་ཡིན་པ་
དང་། བྱུང་རིམ་ལ་གྱ་གྱུ་འགྱུར་ལྡོག་ལྡན་ཞིང་། རྨི་ལམ་དང་འཆར་སྣང་། རྫུ་
འཕྲུལ་བཅས་ཡོད་པའི་འཆར་ཡན་རིང་ལུགས་ཀྱི་མཚོན་ཐབས་སྤྱད་པ་ཡང་་་་
ཤིན་ཏུ་ལེགས། །
གཞན་ཡང་བོད་ཀྱི་ཟློས་གར་མཁས་པ་རྡོ་རྗེ་ཐར་གྱི་«གཟུགས་ཀྱི་ཉི་མ་》
དང་། «ན་བཟའ་གོང་མ»། «རྒྱལ་སྲས་ནོར་བཟང་»དང་། རྡོ་རྗེ་ཐར་དང་
ཀའོ་ཕེང་གཉིས་ཀྱི་«བཙན་པོའི་ཕོ་ཉ། དཔལ་འབུམ་རྒྱལ་དང་ཀའོ་ཕེང་
གཉིས་ཀྱི་«གསེར་གྱི་སྐྱ་རེངས་》སོགས་ཀྱང་གླུ་གར་ཕུལ་དུ་བྱུང་བ་ཡིན་མོད།
འདིར་རེ་རེ་བཞིན་མ་སྤྲོས་སོ། །
- 318 -



ས་བཅད་གསུམ་པ། བོད་ཀྱི་གླུ་བྲོ་ཟློས་གར་
ཆེན་མོ་ལ་དགའ་འོས་པའི་
གྲུབ་འབྲས་བླངས་པ།
བོད་ཀྱི་གླུ་བྲོ་ཟློས་གར་ཆེན་མོ་གླེང་དགོས་ན། ཟློས་གར་མཁས་པ་རྒན་
འཕགས་པ་སྐྱབས་ནི་མི་བརྗོད་ཐབས་མེད་ཀྱི་མི་སྣ་གལ་ཆེན་ཞིག་ཡིན། །
ཁོང་ནི་སྤྱི་ལོ་༡༩༤༥ལོའི་ཟླ་དྲུག་པར་མཚོ་སྔོན་ཞིང་ཆེན་ཐུང་ཏེ་རྫོང་་་་
འབའ་ཁུག་ཞང་ཚེར་ནག་སྡེ་བར་སྐྱེས་པ་དང༌། ༡༩༦༤ལོར་བྱ་བར་ཞུགས།
༡༩༦༧ལོར་ཀྲུང་དབྱང་མི་རིགས་སློབ་གྲྭ་ཆེན་མོའི་སྒྱུ་རྩལ་སྡེ་ཁག་ནས་མཐར་
ཕྱིན་པ་དང་། ༡༩༨༧ལོར་ནུབ་བྱང་མི་རིགས་སློབ་གྲྭ་ཆེན་མོའི་རྒྱའི་སྐད་ཡིག་
སྡེ་ཁག་ནས་སློབ་མཐར་ཕྱིན།
སྔ་གཞུག་ཏུ་མཚོ་སྔོན་ཞིང་ཆེན་མཚོ་ལྷོ་བོད་རིགས་རང་སྐྱོང་ཁུལ་གླུ་གར་
ཚོགས་པའི་འཁྲབ་སྟོན་པ་དང་འཁྲབ་ཁྲིད་པ། ཚོགས་གཙོ། མཚོ་ལྷོ་བོད་རིགས་
རང་སྐྱོང་ཁུལ་རིག་གནས་ཅུའི་ཅུ་ཀྲང་། མཚོ་སྔོན་ཞིང་ཆེན་རིག་གནས་ཐིན་སྒྱུ་
རྩལ་ཁྲུའུ་ཡི་ཁྲུའུ་ཀྲང་གཞོན་པ། མཚོ་སྔོན་ཞིང་ཆེན་མི་རིགས་གླུ་བྲོ་ཟློས་གར་
གླིང་གི་གླིང་གཙོ་བཅས་ཀྱི་འགན་བཞེས་པ་དང་། ཀྲུང་གོ་ཞབས་བྲོ་མཁན་
མཐུན་ཚོགས་སྐབས་བཞི་པ་དང་ལྔ་པའི་ལས་འཛིན་པ། མཚོ་སྔོན་ཞིང་ཆེན་
རྩོམ་རིག་སྒྱུ་རྩལ་ལས་རིགས་མཉམ་འབྲེལ་ལྷན་ཚོགས་ཀྱི་ཨུ་ཡོན། མཚོ་སྔོན་
ཞིང་ཆེན་ཞབས་བྲོ་མཁན་མཐུན་ཚོགས་སྐབས་གསུམ་པ་དང་བཞི་པའི་ཀྲུའུ་ཞི་
དང་། རྒྱལ་ཁབ་རིམ་པའི་རྩོམ་སྒྲིག་འཁྲབ་ཁྲིད་པ་ཆེན་མོ་ཡང་ཡིན་ནོ། །
ད་ལྟའི་བར་དུ་ཁོང་གིས་དངོས་སུ་འཁྲབ་སྟོན་བྱས་པ་དང་། རྩོམ་སྒྲིག་
དང་འཁྲབ་ཁྲིད་བྱས་པའི་བརྩམས་ཆོས་ཆེ་འབྲིང་ཆུང་གསུམ་བསྡོམས་པས་་་་་
- 319 -



དྲུག་ཅུ་ལྷག་ཡོད། ཁོང་ཉིད་འཁྲབ་མཁན་གཙོ་བོ་ཡིན་པའི་བོད་ཀྱི་བྲོ་གར་《རྩྭ་
ཐང་གི་དགུ་ཚུགས་»ཞེས་པ་ལ་༡༩༧༢ལོར་མཚོ་སྔོན་རིག་རྩལ་འཁྲབ་སྟོན་་་་་
སྟེང་ཕུལ་བྱུང་འཁྲབ་སྟོན་གྱི་བྱ་དགའ་ཐོབ་པ་དང་། ཁོང་གིས་བསྒྱུར་རྩོམ་བྱས་
པའི་ཁ་ཤགས་«དུ་བ་གཅོད་པ་»ཞེས་པ་ནི་མཚོ་སྔོན་དུ་དར་བའི་ཁ་ཤགས་ཀྱི་
ཐོག་མ་ཡིན།
ཁོང་གིས་འཁྲབ་གཞུང་བརྩམས་ཤིང་སྤྱི་ཁྱབ་འཁྲབ་ཁྲིད་པ་བྱས་པའི་་་་་་
བོད་ཀྱི་གླུ་བྲོ་ཟློས་གར་ཆེན་མོ་《ཧོར་གླིང་གཡུལ་འགྱེད་»ལ། ༡༩༨༢ལོར་
མཚོ་སྔོན་ཞིང་ཆེན་རིག་རྩལ་མཉམ་འཛོམས་འཁྲབ་སྟོན་ཁྲོད་ཕུལ་བྱུང་ཟློས་་་་
གར་རྣམ་གྲངས་ཀྱི་བྱ་དགའ་ཐོབ་པ་དང་། རྒྱལ་ཁབ་བཙུགས་ནས་ལོ་འཁོར་སོ་
ལྔ་ལོན་པའི་མཚོ་སྔོན་ཕུལ་བྱུང་རིག་རྩལ་བརྩམས་ཆོས་ཀྱི་བྱ་དགའ་ཐོབ་པ་མ་་་
ཟད། རྒྱལ་ཁབ་རིག་གནས་པུའུ་དང༌། རྒྱལ་ཁབ་མི་རིགས་ལས་ཨུ། སྤྱི་ཚོགས་
ཚན་རིག་གླིང་། ཀྲུང་གོ་དམངས་ཁྲོད་རྩོམ་རིག་མཐུན་ཚོགས་བཅས་ཀྱི་མཉམ་
འབྲེལ་བྱ་དགའ་ཡང་ཐོབ།
《སྤྲོ་བའི་བོད་པ་»( ཞབས་བྲོ་）ཞེས་པར་རྒྱལ་ཁབ་བཙུགས་ནས་ལོ་་་་་་
འཁོར་བཞི་བཅུ་ལོན་པའི་མཚོ་སྔོན་ཞིང་ཆེན་ཕུལ་བྱུང་རིག་རྩལ་བརྩམས་ཆོས་
ཀྱི་བྱ་དགའ་དང་། «ཡང་སོས་ཀྱི་གླུ་སྒྲ་»( ཞབས་བྲོ་》ལ་རྒྱལ་ཁབ་བཙུགས་
ནས་ལོ་འཁོར་ཞེ་ལྔ་ལོན་པའི་མཚོ་སྔོན་ཞིང་ཆེན་ཕུལ་བྱུང་རིག་རྩལ་བརྩམས་་་
ཆོས་ཀྱི་བྱ་དགའ། «དཔྱིད་ཀྱི་ཁ་བཏགས་རིང་མོ་》ལ་སྐབས་གསུམ་པའི་
(༡༩༨ ༨ ལོ）རྒྱལ་ཡོངས་བརྙན་འཕྲིན་རིག་རྩལ་“ སྐར་འོད་བྱ་དགའ་” ཨང་་་་
གཉིས་པ་བཅས་ཐོབ།
གཞན་ཡང་། ཁོང་གིས་འཁྲབ་གཞུང་རྩོམ་སྒྲིག་དང་འཁྲབ་ཁྲིད་གཅིག་
ལྕོགས་ཀྱི་འགན་འཁུར་བ་བོད་ཀྱི་གླུ་བྲོ་ཟློས་གར་ཆེན་མོ་«བདུད་འདུད་»
དང་། བོད་ཀྱི་ཞབས་བྲོ་གླུ་གར་«ལྷའི་རིགས་ཀྱི་ཞིང་བཀོད»། སྙན་ཚིག་གླུ་བྲོ་
ཟློས་གར་«ཁྲི་གཤོག་རྒྱལ་མོར་ཕུལ་བའི་གླུ་དབྱངས་》སོགས་ཡོད།
= 320 --



ཉེ་བའི་ལོ་འགའི་རིང་ལ་གསར་རྩོམ་བྱས་པའི་བོད་ཀྱི་ཞབས་བྲོ་ཟློས་གར་
ཆེན་མོ་《གེ་སར་རྒྱལ་པོ་»དང་། གླུ་བྲོ་ཟློས་གར་《གླིང་གེ་སར་བྲོ་ར་ཆེན་མོ»།
གདོད་མའི་སྐྱེ་ཁམས་དང་མི་རིགས་གྱོན་ཆས་ཀྱི་གླུ་བྲོ་ཟློས་གར་ཆེན་མོ་«ཐང་་
བོད་གནའ་ལམ་»( བོད་ཀྱི་རིག་གནས་སྒྱུ་རྩལ་དང་། ཡུལ་ཆོས། དཔལ་འབྱོར།
གླུ་དབྱངས། གྱོན་ཆས་སོགས་ཕྱོགས་ཡོངས་ནས་མཚོན་ཡོད་)བཅས་ལ་ཐུན་
མོང་མ་ཡིན་པའི་མི་རིགས་ཀྱི་ཁྱན་ཆོས་དང་མཚོ་བོད་མཐོ་སྒང་ས་གནས་ཀྱི་་་་
ཁྱད་ཆོས་ལྡན།
༢༠༠༢ ལོར་གསར་རྩོམ་བྱས་པའི་ཡུལ་ཆོས་ཀྱི་ཚན་སྒྲིག་ཞབས་བྲོ་ཆེན་་་་་
མོ་《ཨ་སྔོན་ཡངས་ཤིང་དོག་མོ་ཕྱུག་》ཅེས་པ་ལ། ཐེངས་གཉིས་པའི་རྒྱལ་
ཡོངས་ཀྱི་གྲངས་ཉུང་མི་རིགས་རིག་རྩལ་ལྷན་འཛོམས་འཁྲབ་སྟོན་སྟེང་་་་་་་་་
བརྩམས་ཆོས་ལ་གསེར་གྱི་རྟགས་མ་དང་། འཁྲབ་སྟོན་ལ་དངུལ་གྱི་རྟགས་མ་
ཐོབ། འདིའི་ཁྲོད་ཀྱི་《གངས་རིའི་རྣམ་ཤེས་》དང་། 《མཛེས་པའི་ནུབ་མཚོ»།
«སྟོང་རིའི་རྨི་ལམ»། «ཡུལ་ཕྱོགས་ཀྱི་ཉམས་འགྱུར»། «ཙོང་ཁའི་ཁྱད་ཆོས»།
«མཐོ་སྒང་གི་འབོད་སྒྲ»། «དྭངས་གཙང་རྨ་འབྲུ་རྫ་གསུམ་》བཅས་རྩེད་ཚན་
བདུན་ལ་བྱ་དགའི་རྣམ་གྲངས་བཅུ་ཕྲག་ལྷག་ཐོབ། ༢༠༠༣ལོར་ཁོང་གིས་དབུ་
འཛིན་དང་། རྩ་འཛུགས། བཅོས་བསྒྲིགས་བཅས་བྱས་པའི་གླུ་བྲོ་ཆེན་མོ་«མཚོ་
སྔོན་དུ་ཁ་ཆད་བྱས་པ་»ཞེས་པར་སྐབས་དང་པོའི་ཀྲུང་གོའི་མཚོ་སྔོན་མི་་་་་་་
རིགས་རིག་གནས་ཡུལ་སྐོར་དུས་ཆེན་གྱི་འགོ་ཚུགས་མཛད་སྒོའི་འཁྲབ་སྟོན་་་་་
སྟེང་བྱ་དགའ་ཨང་དང་པོ་དང་། ༢༠༠༤ལོའི་མཚོ་སྔོན་ཞིང་ཆེན་ཕུལ་བྱུང་
བརྩམས་ཆོས་ཀྱི་བྱ་དགའ་ཐོབ། ཆེད་འཁྲབ་གླུ་བྲོ་«ཁུ་ནུའི་ཞབས་བྲོ་»དང༌།
བོད་ཀྱི་སྙན་ཚིག་གླུ་བྲོ་ཟློས་གར་《གེ་སར་བྲོ་ར་ཆེན་མོ་»གཉིས་ལ་ཞིང་ཆེན་་་་
ཡོངས་ཀྱི་རིག་རྩལ་སྐོང་འཁྲབ་གསར་རྩོམ་གྱི་བྱ་དགའ་ཨང་གཉིས་པ་ཐོབ། གླུ་
བྲོ་ཟློས་གར་ཆེན་མོ་«ཐང་བོད་གནའ་ལམ་》ལ། ༢༠༠༦ལོའི་ཞིང་ཆེན་ཡོངས་
ཀྱི་རིག་རྩལ་སྐོང་འཁྲབ་བྱ་དགའ་ཨང་དང་པོ་ཐོབ། །
- 321 -



ཁོང་གིས་ཇུས་འགོད་དང་རྩོམ་སྒྲིག་འཁྲབ་ཁྲིད་བྱས་པའི་མཚོ་ལྷོ་བོད་་་་་
རིགས་རང་སྐྱོང་ཁུལ་བཙུགས་ནས་ལོ་བཞི་བཅུ་འཁོར་བའི་དགའ་སྟོན་སྟེང་གི་
འགོ་ཚུགས་མཛད་སྒོའི་རིག་རྩལ་འཁྲབ་སྟོན་དང་། མཚོ་སྔོན་ཞིང་ཆེན་སྐབས་
དང་པོའི་རྨ་འབྲུའི་འབྱུང་ཁུངས་ཀྱི་སྒྱུ་རྩལ་དུས་སྟོན་«གཟབ་རྒྱས་ཀྱི་མཚོ་་་་་་
སྔོན་པོའི་མཆོད་པ་»ནི་རྒྱ་ཆེ་ཞིང་སྔར་མེད་གསར་གཏོད་ཅིག་ཡིན་པས། རྒྱལ་
ཁབ་ཕྱི་ནང་གི་ཡུལ་སྐོར་པ་དང་ལྟ་མཁན་མང་པོ་བཀུགས་ཤིང་མཚོ་སྔོན་གྱི་་་་་
དྲིལ་བསྒྲགས་ལ་བྱས་རྗེས་བླ་ན་མེད་པ་བཞག མདོར་ན། རྒན་འཕགས་པ་
སྐྱབས་ནི་མཚོ་སྔོན་གྱི་སྐད་གྲགས་ཆེ་་བའི་སྒྱུ་རྩལ་འཁྲབ་སྟོན་པ་དང་རྩོམ་སྒྲིག་
འཁྲབ་ཁྲིད་པ་ཞིག་ཡིན་པ་མ་ཟད། བོད་རྒྱ་སྐད་གཉིས་ཀྱི་འཁྲབ་གཞུང་རྩོམ་
མཁན་ཞིག་ཀྱང་ཡིན། །
དེ་ཡང་ང་ཚོས་གོང་གི་དོན་ཚན་གཉིས་པར་ངོ་སྤྲོད་བྱས་ཟིན་པའི་གླུ་་་་་་
གར་ནི་གཙོ་བོ་འཁྲབ་སྟོན་པའི་གླུ་གཞས་ལ་བརྟེན་ནས་མི་སྣ་གསར་བཟོ་བྱེད་་
པ་དང༌། ཟློས་གར་གྱི་ནང་དོན་འཁྲབ་སྟོན་བྱེད་པ་ཞིག་ཡིན་ཞིང་། དོན་ཚན་
འདིར་ངོ་སྤྲོད་བྱ་རྒྱུའི་གླུ་བྲོ་ཟློས་གར་ལ་ཀྱག་ཀྱོག་ལྡན་པའི་ཟློས་གར་གྱི་བྱུང་་་་
རིམ་ཡོད་པ་དང་། སྙན་འཇེབས་ཡིད་འོང་གི་གླུ་གཞས་ཡོད་པ་མ་ཟད། ལུས་ཀྱི་
ཉམས་འགྱུར་དང་རྐང་ལག་གི་སྟངས་སྟབས་ཕུན་སུམ་ཚོགས་པ་ཞིག་ཡོད་ཕྱིར།
གཤམ་དུ་དབྱེ་ཞིབ་བྱ་རྒྱུའི་«ཧོར་གླིང་གཡུལ་འགྱེད་》ནི་ཕྱི་མར་གཏོགས་པ་་་
ཡིན།
།
ཚང་མས་ཤེས་གསལ་ལྟར། «གེ་སར་རྒྱལ་པོའི་སྒྲུང་»ནི་དུས་ཡུན་རིང་
པོར་བོད་ཁམས་ཡུལ་གྲུ་ཀུན་ཏུ་དར་ཁྱབ་ཆེ་ལ། ནང་དོན་རྒྱ་ཆེ་ཞིང་ཕུན་སུམ་
ཚོགས་པ་དང་། མི་སྣ་མང་ཞིང་སྒྲིག་གཞི་ལ་རྔམ་བརྗིད་ལྡན་པའི་སྒྲུང་རབས་
ཆེན་མོ་ཞིག་རེད། དེ་ལྟ་བུའི་རྔམ་བརྗིད་ལྡན་པའི་སྒྲུང་རབས་ཆེན་མོ་ནི་ཟློས་
གར་སྒྱུ་རྩལ་གྱིས་བླངས་ན་རྫོགས་མཐའ་མེད་པ་དང་། སྤྱད་ན་འཛད་མཐའ་
མེད་པའི་འབྱུང་ཁུངས་ཡིན་ན་ཡང་། ཟློས་གར་དུ་བཅོས་བསྒྲིགས་བྱས་ན་
– 322 -



དཀའ་ཁག་ཤིན་ཏུ་མང་པོར་འཕྲད་སྲིད་དེ། གཅིག་ནས་སྒྲུང་དཔེ་གང་ཞིག་
ཟློས་གར་དུ་བཏང་ན་ལྟ་མཁན་རྣམས་ཀྱི་ཡིད་དབང་འཕྲོག་ནུས་པ་དང་།
གཉིས་ནས་ཟློས་གར་ནི་གར་སྟེགས་སྟེང་ནས་འཁྲབ་སྟོན་བྱེད་དགོས་པ་དང་།
མི་སྣ་བྱུང་རིམ་གནས་ཡུལ་རྣམས་འདུ་ཕུལ་ཆེ་དགོས་པའི་ཐུན་མོང་མ་ཡིན་་་་་
པའི་ཁྱད་ཆོས་ལ་དམིགས་ན། སྒྲུང་དཔེ་རྣམས་བྱུང་རིམ་རྙོག་འཛིང་ཆེ་ཞིང་མི་
སྣའི་གྲངས་འབོར་རྒྱ་ཆེ་ལ། གནས་ཡུལ་ཡང་མང་པོ་ཞིག་ཡོད་པས་ཇི་ལྟར་
གཅིག་འདུ་བྱེད་དགོས་པ་དང༌། གསུམ་ནས་མི་སྣ་དེ་དག་གི་ངག་གི་དབྱངས་
རྟ་དང་། ལུས་ཀྱི་གྱོན་ཆས་དང་ཉམས་འགྱུར། རྐང་ལག་གི་སྟངས་སྟབས་དང་
རོལ་མོ་སོགས་གང་ཞིག་ལ་གཞི་འཛིན་རྒྱུ་དང་ཇི་ལྟར་སྔར་མེད་གསར་གཏོད་་་
བྱེད་རྒྱུའི་གནད་དོན་བཅས་ཤིན་ཏུ་མང་། །
དེས་ན། རྒན་འཕགས་པ་སྐྱབས་ལགས་ཀྱིས་དཀའ་ངལ་དེ་དག་སེལ་ཆེད།
སྔ་གཞུག་ཏུ་རེབ་གོང་ལྕང་སྐྱ་དང། བླ་བྲང་བཀྲ་ཤིས་འཁྱིལ། དབུས་གཙང་ས་
ཁུལ་བཅས་ཀྱི་ཨ་ལྕེ་ལྷ་མོ་དང་། ཐུང་ཏེ་གསེར་ལགས་དགོན་པའི་མི་ལ་རས་
པའི་འཆམ་དང་ཐུང་ཏེ་ཤར་ཚང་གི་དྲི་མེད་ཀུན་ལྡན། བྲག་དཀར་སྤྲེལ་རྫོང་གི་
ཤ་བ་མགོན་པོ་རྡོ་རྗེའི་འཆམ། ཁྲི་ཀ་མཛོ་སྣ་དང་སྐེ་བའི་དམངས་ཁྲོད་ཀྱི་གེ་
སར། གཞན་ཡང་དགོན་པ་གང་མང་གི་འཆམ་གྱི་རིགས་སྣ་ཚོགས་ལ་ཐེངས་
མང་པོར་གཟིགས་རྟོག་ལ་ཕྱིན་པ་དང་། འབག་དང་གྱོན་ཆས་ཀྱི་རིགས་རྣམས་
ལྷ་བཟོ་མང་པོར་བཅར་འདྲི་བྱས། ཁྭ་ཏའི་འཁྲབ་སྟངས་གཅིག་པུ་ཡང་ཁྲི་ཀ་སྐེ་
བའི་བུན་ཁྲང་ཐར་ཅེས་པའི་དྲུང་དུ་སྔ་ཕྱིར་ཐེངས་ལྔ་ལ་སློབ་ཏུ་སོང་། སྐབས་
དེའི་སྲིད་ཇུས་ཀྱི་དབང་གིས་ཐེངས་རྗེས་མ་མ་གཏོགས་ཐེངས་སྔོན་མ་བཞི་ལ་་་
དགེ་རྒན་གྱིས་མ་ཁྲིད་པ་རེད། དེར་བརྟེན། ༡༩༨༡ ལོར་འཁྲབ་སྟོན་བྱས་པའི་
《ཧོར་གླིང་གཡུལ་འགྱེད་》ནི། ལོ་ངོ་དུ་མར་གྲ་སྒྲིག་གི་བྱ་བ་ཕུན་སུམ་ཚོགས་
པ་བསྒྲུབས་ཤིང་། བོད་ཀྱི་འཆམ་དང་ཨ་ལྕེ་ལྷ་མོ། དམངས་ཁྲོད་ཀྱི་གེ་སར་
སོགས་ལས་ཉིང་བཅུད་ཀྱི་ཆ་སྡུད་ལེན་བྱས་པ་དང་། ནང་ལོགས་དང་ཕྱི་གླིང་
- 323 -



གི་གླུ་བྲོ་ཟློས་གར་གྱི་སྒྱུ་རྩལ་ཐབས་རྩལ་ལ་ཟུར་ལྟ་བྱས་པར་མ་ཟད། «གེ་སར་
སྒྲུང་》ལ་ཞིབ་འཇུག་དང་སྒྲུང་པ་རེ་འགའ་ལ་བཅར་འདྲི་བྱས་ཏེ། བོད་ཀྱི་མི་
རིགས་ཀྱི་ཁྱད་ཆོས་དང་ས་གནས་ཀྱི་ཁྱད་ཆོས་ལྡན་པའི་གླུ་བྲོ་ཟློས་གར་ཆེན་མོ་
《ཧོར་གླིང་གཡུལ་འགྱེད་》ཅེས་པ་དངོས་སུ་འཁྲབ་སྟོན་བྱས་པ་དང་། དེ་མ་
ཐག་བོད་རིགས་མང་ཚོགས་ཀྱིས་དང་ལེན་དང་དགའ་བསུ་ཐོབ།
《ཧོར་གླིང་གཡུལ་འགྱེད་》ཅེས་པའི་ཟློས་གར་འདི་ནི་གླིང་གེ་སར་རྒྱལ་་་
པོའི་སྒྲུང་《རྟ་རྒྱུག་རྒྱལ་འཇོག་»དང་«ཧོར་གླིང་གཡུལ་འགྱེད་»གཉིས་འཕྲི་་་
སྣོན་དང་བཟོ་བཅོས་བྱས་ཏེ་རྩོམ་སྒྲིག་བྱས་ཤིང་ཁྱོན་བསྡོམས་འཁྲབ་ཡོལ་་་་་་
བདུན་དང་འཁྲབ་ཚན་ལྔ་ཡོད།
སྔོན་འགྲོའི་“རྟ་རྒྱུག་རྒྱལ་འཇོག་” ལས། དུང་པ་གཉིས་ཀྱིས་ཕྱོགས་བཞི་
མཚམས་བརྒྱད་ལ་དུང་བརྡ་བཏང་བ་ན། གླིང་གི་སྤྱི་དཔོན་ཁྲ་རྒན་གྱིས་རྒྱ་དང་
སོག་པོ། མོན། ཁ་ཆེ་ལ་སོགས་པའི་ཕྱོགས་ཡོངས་ཀྱི་མགྲོན་པོ་རྣམས་ལ། “ ང་
གླིང་དཀར་ལྷ་སྡེའི་རྟ་རྒྱུག་རྒྱལ་འཇོག་ད་ལྟ་འགོ་རྩོམ་རྒྱུ་ཡིན། ཡ། ས་གླིང་
དཀར་སྟོད་ཀྱི་བུ་རྒོད་ཚོ། བུ་རྒོད་པོ་སུ་ཡིན་དེ་རིང་བལྟ། རྟ་འདོ་བ་གང་
མགྱོགས་དེ་རིང་ཤེས། དེ་རིང་གི་རྒྱལ་གྱི་མགོ་མ་ནི། སྒ་སྐྱ་ལོ་ཚང་གི་མཛོད་
བདག་ཡིན། སྨན་འབྲུག་ཆུང་ལྷ་མོའི་གཏན་གྲོགས་ཡིན། ས་གླིང་དཀར་ལྷ་སྡེའི་
རྒྱལ་པོ་ཡིན་” ཞེས་ཁྲོམ་དུ་བསྒྲགས་པ་ན། དྭངས་ཤིང་སྙན་པའི་རྟ་མཆོག་གི་
འཚེར་སྐད་དང་མཉམ་དུ་རྟ་ཕོ་རྐྱང་རྒོད་གཡེར་བ་དང་ཇོ་རུ་གཉིས་སྐད་ཅིག་་
གློག་དང་འདྲ་བར་རྒྱལ་ཁ་བླངས། ཇོ་རུས་གསེར་རྨོག་གྱོན་ཏེ་ཁྲི་ལ་བཞུགས།
ཁྲ་རྒན་གྱིས་བཀྲ་ཤིས་རྟགས་བརྒྱད་ཀྱི་ལྷ་དར་དཀར་པོ་འདོམ་གསུམ་ཅན་
ཞིག་མཐོན་པོར་བཏེགས་ཏེ། “ ཨ་ཁུའི་ཚ་བོ་ལགས། དེ་རིང་གི་ཉི་མ་བཟང་པོ།
སྐར་མ་བཟང་པོ། བཀྲ་ཤིས་དོན་གྲུབ་ཀྱི་ཉི་མ་འདི་ནས་བཟུང༌། ཁྱེད་ནི་གླིང་
དཀར་ལྷ་སྡེའི་རྒྱལ་པོ་ཡིན། འགྲོ་དྲུག་སྐྱོང་བའི་ཕ་མ་ཡིན། ཁྱེད་ཀྱི་མཚན་ལ་
སྐྱེས་བུ་བསམ་པའི་དོན་གྲུབ་དང་། རྒྱལ་པོའི་མཚན་ལ་འཛམ་གླིང་གེ་སར་རྒྱལ་
- 324 -



པོར་གསོལ་བ་ཡིན” ཞེས་བསྒྲགས་ཤིང་། འབྲུག་མོས་གསེར་སྡེར་དུ་གསེར་
དཀར་བཞག ཁྲོ་ཐུང་རྒྱུགས་མ་འདུར་གྱིས་ཐོན་པ་དང་མཉམ་དུ་ཧོར་གྱི་ཐན་
བྱ་ཁྭ་ཏའི་ཐན་སྐད་གྲགས། གེ་སར་གྱིས་མདའ་གཞུ་ཆ་གཅིག་བླངས་ཏེ་ཁྭ་ཏ་
གྲགས་པའི་ཕྱོགས་སུ་འཕངས་པ་དང་། “ གོང་སྨད་བར་གསུམ་གྱི་འཁོར་
འབངས་དང་ཕྱོགས་ཡོངས་ཀྱི་མགྲོན་པོའི་ཚོགས་ཀྱིས་ལེགས་པར་ཉོན་ཅིག ང་
གེ་སར་རྒྱལ་པོ་བྱོན་པ་ནས། བདུད་ནག་པོའི་མི་ཁྲལ་བཅད་པ་ཡིན། ཧོར་སེར་
པོའི་ཟོག་ཁྲལ་ཡོད་པ་མིན། ལྷོ་འཛམ་བུ་གླིང་ན་གླིང་དཀར་མཛེས། རྒྱལ་
འབངས་བདེ་སྐྱིད་ཕུན་སུམ་ཚོགས་” ཞེས་ཐ་ཚིག་བསྒྲགས་པ་བྲིས།
འཁྲབ་ཚན་དང་པོ་“ ཀླུ་བཙན་འདུལ་བའི་དུས་ལ་བབ་” ཅེས་པ་ལས།
གླིང་སེང་འབྲུག་སྟག་རྩེ་ཕོ་བྲང་གི་ར་བའི་ནང་དུ། འཁེལ་ཐགས་བུ་མོ་འབུམ་
སྐྱིད་ཀྱིས་ཤེའུ་གཉིས་འཁྲིད་དེ་ཐགས་རྒྱལ་བ་བཀྲ་ཤིས་དོན་གྲུབ་བསྒྲིགས་ནས་
དག་གཙང་བྱས་རྗེས། ཐགས་རོགས་མ་རྣམས་བོས་ཏེ་སྐུད་པ་བཀལ་ནས་
ཐགས་བཏགས། སྐབས་དེར་རླུང་ནག་འཚུབ་མ་འཁོར། ཁ་ནག་མུན་ནག་
འཐིབས། སྤྲིན་ནག་སྦྲ་ནག་ཙམ་ཞིག་གི་ནང་དུ་བདུད་ནག་པོའི་ཕོ་ཉ་གཉིས་
གླིང་སྟག་རོང་དཔོན་པོ་ཁྲོ་ཐུང་གིས་བསང་བརྡ་བཏང་བ་ལྟར་ཐོན་ཏེ། ཤ་བ་
གཉིས་བསད། བུ་མོ་ཚོ་གཡས་བསྒྱེལ་གཡོན་བསྐྱེལ་བྱས། འཁེལ་ཐགས་བུ་མོ་
འབུམ་སྐྱིད་འཕྲོགས། ཁྲ་རྒན་གྱིས་དེ་མཐོང་བས་ཁོང་ཁྲོ་དྲག་པོ་ལངས། ཁྲོ་ཐུང་
གན་རྐྱལ་དུ་གཡུགས། བརྡ་རྔ་དྲག་ཏུ་བརྡུངས་པས་གེ་སར་རྒྱལ་པོ་ཕེབས་ཤིང་
གླིང་ལྷ་ཨ་ནེ་གོང་སྨན་རྒྱལ་མོ་སྤྲིན་དཀར་ལས་གཟུགས་བརྙན་བསྟན་ཏེ་གེ་་་་་
སར་ལ་ལུང་བསྟན། སྣང་ངུ་དང་རྒྱ་ཚ་གཉིས་ཀྱིས་རེ་རེ་ནས་བདུད་འདུལ་བར་
འགྲོ་བ་ཁས་ལེན་བྱས་ཤིང་འབྲུག་མོས་གེ་སར་བདུད་དུ་ཕེབས་པར་བཤོལ་་་་་་
བཏབ་ནའང་། གེ་སར་གྱིས་རྒྱ་ཚ་ཞལ་དཀར་རང་གི་རྒྱལ་ཚབ་ཏུ་བསྐོས་ནས་
བདུད་ཀླུ་བཙན་འདུལ་བར་ལམ་ལ་ཆས་པ་བྲིས།
འཁྲབ་ཚན་གཉིས་པ་“ ཐན་བྱས་ཆག་སྒོ་གླིང་ལ་བསྐོར་” ཞེས་པ་རུ། ཁྭ་
- 325 -



ཏ་གླིང་ལ་ཕྱིན་ནས་འབྲུག་མོའི་མཛུབ་རྒྱན་གཡུ་ཆུང་ནམ་མཁའ་འོད་ཆུང་་་་་་
ཁྱེར་ཡོང་སྟེ། ཧོར་གུ་ཡངས་གནམ་གྱི་རྒྱལ་པོ་ལ་གླིང་དཀར་སྟོད་ཀྱི་གནས་ཚུལ་
དང་། སྒ་སྐྱ་ལོ་སེང་ལྕམ་འབྲུག་མོའི་གནས་ཚུལ་རྣམས་སྦ་གསང་མེད་པར་ཞུས།
ཤན་པས་གུར་དཀར་ལ་ཧོར་དམག་གླིང་དུ་དྲངས་ན་མཐའ་མ་ཧོར་སེར་པོ་་་་་
ཕམ་པར་འགྱུར་བའི་གནས་ལུགས་བརྗོད་ན་ཡང་། གུར་དཀར་གྱིས་ཁྭ་ཏའི་
ཕུང་དཀྲུག་དང་གླིང་མ་གཞི་དཔོན་པོ་ཁྲོ་ཐུང་གི་གཏམ་ལ་ཉན་ཏེ། ཧོར་དམག་
གླིང་ལ་འདྲེན་རྒྱུའི་བཀའ་ཕབ་པ་བྲིས། །
འཁྲབ་ཚན་གསུམ་པ་“ ཕོ་བྲང་བསྲུང་ཕྱིར་དམར་འཛིང་བྱས་” ཞེས་པ་་་་
རུ། དགུན་གྲང་ངར་ཆེ་བའི་སྐབས་སུ། གླིང་སེང་འབྲུག་སྟག་རྩེའི་ཕོ་བྲང་གི་
མཁར་སྒོ་རུ། རྒྱ་ཚ་དང་འབྲུག་མོ། ཁྲ་རྒན་སོགས་ཀྱིས་ཧོར་དམག་ཕྱིར་ལྡོག་
པའི་ཐབས་སུ་ཚར་ཡག་མ་འབྲུག་མོར་བརྫུས་པ་ཁྲོ་ཐུང་གིས་ནང་རུལ་བྱས་་་་ .
ནས་གུར་དཀར་ལ་བཤད་པས། གུར་དཀར་གྱིས་ཧོར་དམག་མངགས་ཏེ་ཡང་
བསྐྱར་གླིང་གི་ཕོ་བྲང་དུ་ཚུར་རྒོལ་བྱས་པ་ལ་གླིང་དམག་གིས་ཁོ་ཚོ་དང་དམར་
འཛིང་བྱས། སྣང་ངུ་གཡུ་སྟག་གིས་ཧོར་གྱི་པ་དུར་ཞིག་དང་མདུང་འགྲན་བྱས་
པ་ལ། པ་དུར་དེས་སྣང་ངུའི་ངོ་ཡ་མ་ལོན་པར་བྲོས། སྣང་དུས་དེད་པ་ན་རིང་
ཆུང་ཞིག་གི་རྒྱབ་ནས་གབ་སྦས་བྱས་ནས་བསྒུགས་ཡོད་པའི་ཧོར་གྱི་ཨ་ལྔ་་་་་་
མཐེབ་དྲུག་གིས་མདའ་འཕངས་ཏེ་སྣང་ངུ་འཇིག་རྟེན་མི་ཡུལ་དང་བྲལ། ཧོར་
དམག་རྣམས་མཁར་སེང་འབྲུག་སྟག་རྩེའི་ནང་དུ་བླུགས། སེང་ལྕམ་འབྲུག་མོ་
དང་དར་བཟའ་གཉིས་ཧོར་དམག་ནས་བཙན་གྱིས་ཁྲིད། རྒྱ་ཚ་གནས་གཞན་
ཞིག་ནས་རྨས་ལྕི་མོ་ཕོག་པ་དང་། འབྲུག་མོ་ཧོར་གྱིས་འཕྲོགས་པ་ཐོས་པས་ར་
མདར་ཡོང་སྟེ་གུར་དཀར་གསོད་པར་བརྩམས་པ་ན། ཤན་པས་ཅི་ཡིན་འདི་
ཡིན་མ་ཤེས་པར་ཐང་ནས་མདུང་ཞིག་བླངས་ཏེ་སྔོན་དུ་བསྲིངས་པས། ཚུར་
རྒྱུག་འོངས་པའི་རྒྱ་ཚའི་ཕོ་བར་ཕོག ཤན་པས་རྒྱ་ཚ་ལ་སྙིང་གཏམ་ཞུས་པས།
རྒྱ་ཚས་རང་གི་མོག་སྟེང་གི་རུ་དར་ཅིག་བླངས་ཏེ་ཤན་པར་སྤྲད་ཅིང༌། འབྲུག་
- 326 -



མོར་སྲུང་སྐྱོབ་བྱ་བ་དང་། གེ་སར་རྒྱལ་པོ་མྱུར་དུ་འབྱོན་པའི་བརྡ་གཏོང་
དགོས་པའི་ལས་བཅོལ་བྱས་ཚུལ་བྲིས།
འཁྲབ་ཚན་བཞི་པ་“ མུན་རུབ་བཙོན་ནས་གེ་སར་དྲན་” ཞེས་པ་རུ།
འབྲུག་མོ་སེར་པོ་ཧོར་གྱི་བཙོན་ཁང་དུ་སྡོད་སྐབས། གུར་དཀར་དང་ཁྲོ་ཐུང་
གཉིས་ཀྱིས་འབྲུག་མོའི་བློ་ཁ་སྐོར་བར་ཁ་ཏ་བྱས་ཀྱང་མ་ཕན། དེར་ཤན་པ་
མངགས་པ་ལ། ཤན་པས་འབྲུག་མོ་སྤུན་གཉིས་ལ་རྒྱ་ཚ་བཀྲོངས་པ་དང་། གུར་
དཀར་གྱིས་ཧོར་གྱི་དར་ཤིང་རིང་མོའི་རྩེ་ལ་རྒྱ་ཚའི་དབུ་བཏགས་ཚུལ་གྱི་་་་་་་
གསང་བ་རྣམས་བཤད་དེ་རྒྱ་ཚའི་རུ་དར་འབྲུག་མོ་ལ་བྱིན། ཨ་ནེ་གོང་སྨན་
རྒྱལ་མོས་སྤྲིན་དཀར་གྱི་གསེབ་ན་ཁྲུང་ཁྲུང་གཉིས་བཏང་བ་དང༌། འབྲུག་མོས་
རྒྱ་ཚའི་རུ་དར་ངོས་སུ་ཁྲག་གི་ཡི་གེ་བྲིས་ཏེ་གེ་སར་ལ་བསྐུར་བ་བྲིས། །
འཁྲབ་ཚན་ལྔ་པ་ བློ་དང་ཐབས་ཀྱིས་དགྲ་ཡ་བཏུལ་” ཞེས་པ་རུ། ཧོར་
གྱི་གནམ་ནི་ནག་ཐིབ་ཐིབ། མཁའ་རུ་སྤྲིན་ནག་ལིངས་སེ་ལིང༌། ཧོར་གྱི་ས་ནི་
མུན་རུབ་རུབ། ཁ་ཆར་བུ་ཡུག་འཚུབས་སེ་འཚུབ། ཧོར་གྱི་གུར་མོ་ཆེའི་ནང་དུ་
ངུ་སྒྲ་དང་འབོད་སྒྲ། ཡར་རྒྱུག་དང་མར་རྒྱུག འཚབ་འཚུབ་ལང་ལོང་དུ་གྱུར་པ་
སྟེ། གནམ་ལྕགས་ཐོག་དང་འདྲ་བར་བར་སྣང་ནས་བབས་པའི་གེ་སར་གྱི་
མདའ་མོ་ཞིག་གིས་ཐེའུ་རང་བླ་ལྕགས་མེད་པར་བཟོས། གུར་དཀར་གྱིས་རྒྱུག་
ཐེངས་གཉིས་ལ་མདའ་དེ་འབལ་གྲབས་བྱས་ཀྱང་མདའ་མོ་ལས་འོད་འཕྲོས་ཏེ་
ཉེ་བར་བཏུད་མ་ནུས། ཁྲོ་ཐུང་གིས་འབྲུག་མོས་འབལ་ནུས་པ་ཤེས་ཏེ་འབྲུག་མོ་
སྤྱན་འདྲེན་དུ་བཅུག་པ་དང་། འབྲུག་མོས་ལྷ་མདའ་གསེར་ལྟོང་མ་དེ་འབལ་བ་
ལ་གསེར་སྐྱེམས་དགོས་པར་སྨྲས་པས། ཤན་པས་འབྲུག་མོའི་ཐབས་བཀོད་ལྟར་
གསེར་སྐྱེམས་དཀར་ཡོལ་གསུམ་ཁྱེར་ཡོང་བའི་གཅིག་གི་ནང་དུ་དུག་ནག་་་་་་
གནམ་ས་འབར་བ་བཏབ་སྟེ་བྱིན། འབྲུག་མོས་དུག་ཆང་དེ་གུར་དཀར་ལ་
དྲངས་པ་ན། ཁྭ་ཏས་ཤེས་ཏེ་འབྲུག་མོ་དང་ཤན་པ་གཉིས་བཟུང་ནས་ཐག་ནག་
གིས་བཀྱིགས། སྐབས་དེར་གེ་སར་རྒྱལ་པོ་རྒྱ་ནག་ཚོང་པ་ཞིག་ཏུ་སྤྲུལ་བ་དང་།
– 327 —



འདན་མ་རས་པ་རྒན་པ་ཞིག་ཏུ་སྤྲུལ་ནས་སླེབས་ཤིང་ཧོར་པ་རྣམས་མགོ་་་་་་་
རྨོངས་པར་བྱས། ཅང་མ་འགོར་བར། དགའ་བདེ་ཆོས་སྐྱང་བེར་ནག་དང་
དཔའ་ཆུང་ཉ་ཚ་ཨ་བརྟན། དགྲ་ལྷ་རྩེ་རྒྱལ་སོགས་ཀྱིས་གླིང་དམག་ཁྲིད་ནས་
ཐོན། ཁྲུང་ཁྲུང་གཉིས་ཀྱིས་ཁྭ་ཏ་བསད། གེ་སར་གྱིས་གུར་དཀར་བཟུང་ཞིང་
ཤན་པ་རྨེ་རུ་རྩེ་སེར་པོ་ཧོར་གྱི་མངའ་བདག་ལ་བསྐོས་པ་བྲིས།
“ མཇུག་སྡུད་པའི་གར་”ཞེས་པ་རུ། གླིང་སེང་འབྲུག་སྟག་རྩེའི་ཕོ་བྲང་དུ།
གླིང་ཕོ་མོ་རྒན་གཞོན་རྣམས་ཀྱིས་ལུས་ལ་དུས་ཆེན་གྱི་རྒྱན་གོས་སྤྲས་ཏེ། གེ་
སར་གྱིས་རྒྱལ་ཁ་བླངས་པར་དགའ་སྟོན་གྱི་ཞབས་བྲོ་འཁྲབ། དགྲ་ལྷ་རྩེ་བརྒྱད་
དང་དམག་མི་གཉིས་ཀྱིས་གུར་དཀར་དང་བདུད་རྒན་ཀླུ་བཙན་གྱི་མགོ་བོ་་་་་་
ཁྱེར་ཡོང་ནས་ཕྱོགས་བཞིའི་དགྲ་བཞི་འདུལ་བའི་ཆེད་དུ་གསུར་ལ་ཕུད་པ་་་་་
བྲིས་ཡོད།
དེས་ན་ང་ཚོས་འདི་ལས་ཤེས་ཐུབ་པ་ནི། འཁྲབ་གཞུང་རྩོམ་མཁན་གྱིས་
《རྟ་རྒྱུག་རྒྱལ་འཇོག་》དང་《ཧོར་གླིང་གཡུལ་འགྱེད་》གཉིས་འཕྲི་སྣོན་བཟོ་
བཅོས་བྱས་ཏེ་བརྩམས་པ་ཡིན་མོད། འོན་ཀྱང་བཟོ་བཅོས་ཇི་འདྲ་བརྒྱུད་ཀྱང་།
གེ་སར་རྒྱལ་པོ་ནི་བཙན་པོའི་གཉའ་གནོན་གྱི་ཐོ་བ་དང་ཉམ་ཆུང་མཐའ་སྐྱོང་
གི་ཕ་མ། ནག་པོ་བདུད་ཀྱི་ཁ་གནོན་དང་དཀར་པོ་ཆོས་ཀྱི་རྒྱབ་རྟེན། མགོན་
མེད་ཀྱི་མགོན་སྐྱབས་དང་ཁ་འཐོར་ལ་འདུ་ར་སྒྲིག་མཁན་ཡིན་པའི་བརྗོད་་་་་་
དོན་གཙོ་བོ་དེ་མ་དོར་ཞིང༌། བདེན་དགེ་མཛེས་གསུམ་དང་རྫུན་སྡིག་དམེ་
གསུམ་བར་གྱི་འཐབ་རྩོད་ནི་འཁྲབ་གཞུང་འདིའི་ཐོག་མཐའ་བར་གསུམ་དུ་་་་་
ཁྱབ་ཡོད། དེར་མ་ཟད་འཁྲབ་གཞུང་འདིའི་ནང་གི་བྱུང་རིམ་གྱི་སྐུད་སྣེ་ཡང་
སྒྲུང་དཔེ་དང་འདྲ་བར་ཁྲོ་ཐུང་གི་ནང་རུལ་དང་བདུད་ཀྱི་ཕོ་ཉས་མེ་བཟའ་་་་
འབུམ་སྐྱིད་འཕྲོགས་པ་དང་། ཧོར་གུར་དཀར་གྱིས་གེ་སར་བདུད་ཡུལ་དུ་སོང་
ཤུལ་དུ་འབྲུག་མོ་འཕྲོགས་པས། མཐའ་མཇུག་བདུད་དང་ཧོར་གཉིས་ཆམ་ལ་
ཕབ་པ་རེད། དེ་ལྟ་བུའི་སྐུད་སྣེ་ནི་«རཱ་མ་ཡ་ཎ་»དང་«གཞོན་ནུ་ཟླ་མེད་»
- 328 --



ལས་ཀྱང་སྲིན་པོས་སཱི་ཏ་འཕྲོགས་པ་དང་། སྣང་བ་འབུམ་ལྡན་གྱི་དམག་གིས་
ཡིད་འོང་མ་འཕྲོགས་པ་ལ་བརྟེན་ནས་འཐབ་འཁྲུག་བསླངས་པ་སོགས་རྒྱལ་་་་་
ཁབ་མི་འདྲ་བ་དང་མི་རིགས་མི་འདྲ་བའི་རྩོམ་རིག་བརྩམས་ཆོས་ལས་མཐོང་་་
ཐུབ། དེ་ལྟ་བུའི་བརྗོད་དོན་གཙོ་བོ་དམ་དུ་བཟུང་ནས། སྒྲུང་དཔེ་ཁྲོད་ཀྱི་མི་སྣ་
མང་པོ་ཇེ་ཉུང་དུ་བཏང་བ་དང་། བྱུང་རིམ་དང་གནས་ཡུལ་མང་པོ་གཅིག་
བསྡུས་བྱས། དཔེར་ན། རྒྱ་ཚ་ཞ་ལུས་མདའ་མོ་གཅིག་གིས་ཐེའུ་རང་བླ་ལྕགས་
ཐལ་བར་བཏང་བ་དེ་གེ་སར་གྱི་མདའ་རུ་བསྒྱུར་བ་དང་། གེ་སར་རྒྱལ་པོ་སྔ་
གཞུག་ཏུ་བླ་མ་གསེར་ཞུ་ཅན་དང་། ཉ་ཆེན་པོ། འཇང་གི་མོ་མ། འཛོམ་པ་སྤུན་
གསུམ། རྒྱ་ཕྲུག་ཐང་རྙེད་བཅས་སུ་སྤྲུལ་བ་དེ་རྒྱ་ནག་ཚོང་པ་ཞིག་ཏུ་བརྫུས་
པས་འཐུས་པར་བྱས་པ་དང་། འབྲུག་མོས་འཕྲིན་པ་ལན་གསུམ་བཏང་བ་
གཅིག་གིས་འཐུས་པར་བྱས་པ་དང་། མཇུག་མཐར་གུར་དཀར་དང་བདུད་
རྒན་གཉིས་ཀྱི་མགོ་བོ་ཁྱེར་ཡོང་བ་སོགས་འཁྲབ་གཞུང་རྩོམ་པ་པོས་ཐབས་་་་་་
མཁས་ཀྱིས་འཕྲི་སྣོན་དང་བཟོ་བཅོས་བྱས་པས། སྒྲུང་དཔེའི་ཆ་ཚང་རང་
བཞིན་ལ་གཏོར་བརླག་མ་བྱས་པར་དུས་ཚོད་ཐུང་ངུ་ཞིག་ལས་ཆེས་ཛ་དྲག་གི་་
བྱུང་རིམ་རྣམས་ལྟ་མཁན་དག་གི་གཟིགས་མོར་ཕུལ་བ་རེད། །
འཁྲབ་གཞུང་འདི་ལས་མི་སྣ་གཙོ་བོ་དག་གི་ཁྱད་ཆོས་བཟུང་བ་ཡང་ཤིན་
ཏུ་ལེགས་ཏེ། གེ་སར་གྱི་ལྷ་ཡི་རང་བཞིན་དང་མི་ཡི་རང་བཞིན་གཉིས་ཀྱི་ཆ་
ལྡན་པའི་དཔའ་བོའི་གཟུགས་བརྙན་དང་། སེང་ལྕམ་འབྲུག་མོའི་མཛེས་སྡུག་
དང་བློ་བརྟན་འགྱུར་མེད་ཀྱི་གཟུགས་བརྙན། སྤྱི་དཔོན་རོང་ཚ་ཁྲ་རྒན་གྱི་སྤྱི་
སེམས་ལས་སྒེར་སེམས་མེད་པའི་ཁྱད་ཆོས། འདན་མའི་ཐབས་མཁས་དང་རྒྱ་
ཚ་དང་སྣང་ངུའི་དཔའ་ངར། ཤན་པའི་བློ་དཀར་དང་བླང་དོར་ལ་མཁས་པའི་
ཁྱད་ཆོས། ཁྲོ་ཐུང་གི་གཡོ་སྒྱུ་དང་སྡར་མའི་ངང་ཚུལ། གུར་དཀར་གྱི་རྨོངས་
རྟུལ་དང་ཆགས་སྲེད་ཆེ་བའི་ཁྱད་ཆོས། ཁྭ་ཏའི་གཡོ་སྒྱུ་དང་ཕུང་དཀྲུག་བྱེད་
པའི་ངང་ཚུལ་སོགས་དྲང་ཕྱོགས་ཀྱི་མི་སྣ་དང་ལྡོག་ཕྱོགས་ཀྱི་མི་སྣ་རྣམས་བྲིས་་
- 329 -



་
པ་གསོན་ཉམས་ལྡན་ཞིང་རང་གཤིས་ཀྱི་ཁྱད་ཆོས་མངོན་གསལ་དོད། གཤམ་
དུ་དཔེ་མཚོན་ཙམ་བཀོད་ན། །
གེ་སར་གྱི་སྐོར་ལ་“ སྔོན་འགྲོ་” ལས། “རྟ་ཕོ་རྐྱང་རྒོད་གཡེར་བ་དང་ཇོ་
རུ་གཉིས། སྐད་ཅིག་གློག་དང་འདྲ་བར་རྒྱལ་ཁ་བླངས་” ཞེས་པ་དང་། “ གེ་
སར་སྤྲོ་བའི་ངང༌། “ གོང་སྨད་བར་གསུམ་གྱི་འཁོར་འབངས་དང་ཕྱོགས་
ཡོངས་ཀྱི་མགྲོན་པོའི་ཚོགས་ཀྱིས་ལེགས་པར་ཉོན་ཅིག ང་གེ་སར་རྒྱལ་པོ་བྱོན་
པ་ནས། བདུད་ནག་པོའི་མི་ཁྲལ་བཅད་པ་ཡིན། ཧོར་སེར་པོའི་ཟོག་ཁྲལ་ཡོད་
པ་མིན། ལྷོ་འཛམ་བུའི་གླིང་ན་གླིང་དཀར་མཛེས། རྒྱལ་འབངས་བདེ་སྐྱིད་ཕུན་
སུམ་ཚོགས་ ”ཞེས་པ་དང་། འཁྲབ་ཚན་ལྔ་པ། “ བློ་དང་ཐབས་ཀྱིས་དགྲ་ཡ་
བཏུལ་” ཞེས་པ་རུ། ཐེའུ་རང་མཆོད་ཁྲི་སྟེང་དུ་བབས་པའི་གེ་སར་གྱི་མདའ་
མཐོང་བས། ཧོར་གྱི་རྒྱལ་བློན་ཚོ་འཇིགས་ཤིང་རྟབ་རྟབ་པོར་གྱུར་ཏེ་འཛུལ་
སའི་ཁུང་མ་རྙེད་པ་སོགས་ཀྱིས་གེ་སར་རྒྱལ་པོ་ནི་དཔའ་ཞིང་རྟུལ་ཕོད་པ།
སྙན་གྲགས་ཕྱོགས་བཞིར་ཁྱབ་པ། དགྲ་མགོ་རྡུང་བའི་ཐོ་བ། ཉམ་ཆུང་སྐྱོང་བའི་
ཕ་མ། བོད་མགོ་ནག་མི་ཡི་མགོན་སྐྱབས་སུ་གྱུར་པའི་དཔའ་བོ་ཞིག་ཡིན་པ་
བསྟན། །
འབྲུག་མོའི་འགྱུར་མེད་བརྩེ་གདུང་གི་སྐོར་ལ། འཁྲབ་ཚན་ལྔ་པ་“བློ་དང་
ཐབས་ཀྱིས་དགྲ་ཡ་བཏུལ་” ཞེས་པ་རུ། “ ཧོར་སེར་པོའི་བཙོན་དུ་ལོ་གཅིག་
འགོར། །ཧོར་གུར་དཀར་འཕུང་འདྲེས་ཐབས་བརྒྱ་བཀོལ། །ང་འབྲུག་མོའི་ཡིད་
སེམས་བསྒྱུར་ན་བསམ། །བསྒྱུར་མ་ཐུབ་རང་ཚུགས་ཇེ་བརྟན་ཡིན། །” ཞེས་
འབྲུག་མོས་བཙོན་དུ་བླངས་པའི་གླུ་ཁོ་ནས་ཀྱང་མཚོན་ནུས།།
ཁྲོ་ཐུང་གི་གཡོ་སྒྱུ་དང་ནང་རུལ། སྡར་མ་ཡིན་པའི་སྐོར་ལ། སྔོན་འགྲོ་“ རྟ་
རྒྱུག་རྒྱལ་འཇོག་” ལས། ཇོ་རུས་རྒྱལ་ཁ་བླངས་པ་ལ་ཁྲོ་ཐུང་གིས་“ ཨ…...ཧོ་
ཧོ…...” ཞེས་ངུ་སྐད་འདོན་བཞིན་བྲང་བརྡུངས། རྗེས་སུ་མྱུར་དུ་བཟོ་ལྟ་བསྒྱུར་
ཏེ་གདོང་ལ་ངུ་མ་དགོད་ཀྱི་འཛུམ་ཞིག་ཤར་ཏེ་སྐད་འདར་བའི་ངང་“ རྒྱལ་པོ་་
- 330 -



རིན་པོ་ཆེའི་སྐུ་ཚེ་ཞབས་པད་བརྟན་པར་ཤོག” ཞེས་པ་དང་། འཁྲབ་ཚན་དང་
པོ“ ཀླུ་བཙན་འདུལ་བའི་དུས་ལ་བབ་” ཅེས་པར། “ བདུད་ནག་པོའི་ཕོ་ཉ་
གཉིས་གླིང་སྟག་རོང་དཔོན་པོ་ཁྲོ་ཐུང་གིས་གསང་བརྡ་བཏང་བ་ལྟར་ཐོན་་་་་་
བྱུང་” ཞེས་པ་དང་།
ཁྲོ་ཐུང༌། 《སྐད་འདར་བཞིན་]ཨ་ཁུའི་ཚ་བོ་ལགས། བདུད་ཀླུ་བཙན་ལ་
ངོ་ཡ་བྱེད་མི་རུང་། བདུད་ཀླུ་བཙན་ལ་ངོ་ཡ་བྱས་ན། ཆག་འཇིག་ཆེན་པོ་རྗེས་
ནས་འབྱུང་།
རྒྱ་ཚ། ཨ་ཁུ་ཁྲོ་ཐུང་། སྟག་མ་མཐོང་གོང་ལ་ངུ་རྒྱུ་ཞིག དགྲ་མ་འཕྲད་
སྔོན་ལ་འདར་རྒྱུ་ཞིག དེ་འདྲའི་སྐྲག་དོན་ཅི་ཡོད།
ཁྲོ་ཐུང་། མིན། ....མ་རེད....མ་རེད།
འདན་མ། ཨ་ཁུ་ཁྲོ་ཐུང་། མི་མཁས་པ་ཡིན་མིན་བཤད་ན་ཤེས། བུ་
དཔའ་བོ་ཡིན་མིན་འཐབ་ན་ཤེས། ཁྱེད་རང་བདུད་ལ་ཐེངས་གཅིག་ཕེབས་ན། །
ཁྲོ་ཐུང་། （སྐྲག་སྣང་གིས་ཕྱི་ནུར་ཡང་ཡང་བྱས་ཏེ）མིན་མིན.....གེ་
སར་བྱོན་ན་འོས།02 གེ་སར་བྱོན་ན་འོས། ཞེས་པ་དང་། འཁྲབ་ཚན་གསུམ་པ་
“ ཕོ་བྲང་བསྲུང་ཕྱིར་དམར་འཛིང་བྱས་” ཞེས་པ་རུ།
རྒྱ་ཚ། མ་གཞི་དཔོན་པོ་ཁྲོ་ཐུང་དེ། ཧོར་ཤན་པས་འཕྱི་ཁུང་ནས་བཟུང༌།
ཁོ་དེ་ནས་ཧོར་སེར་སྒར་ལ་ཁྲིད། །
དམག་ཚོགས། ཅི་བྱས། །
རྒྱུ་ཚ། ཚར་ཡག་མ་འབྲུག་མོར་བརྫུས་ཏེ་ཧོར་དམག་ཕྱིར་བཟློག་པའི་
ཐབས་བཀོད་པ་ཐམས་ཅད་ཁོ་ནང་རུལ་བྱས་ཏེ་གུར་དཀར་ལ་བཤད།
དམག་ཚོགས། ཨ– ཝ་ཐོང་དེའི་གློ་སྙིང་ཁ་ནས་ལེན་རྒྱུ་དེ།
སྣང་ངུ་གཡུ་སྟག ཨ་ཁུ། ཨ་ནེ་ལགས། ང་སོང་ནས་ཨ་ཁུ་ཁྲོ་ཐུང་( མྱུར་
བར་བསྒྱུར་ཏེ་]ཕེ…...ཁོ་ཁྲོ་ཐུང་ཝ་ཐོང་དེའི་མགོ་སྐེ་བྲེགས་ནས་ཡོང་། (འགྲོ་
གྲབས་བྱས། རྒྱ་ཚས་བཀག]0）
- 331 -



ཞེས་པ་དང༌། “ མུན་རུབ་བཙོན་ནས་གེ་སར་དྲན་” ཞེས་པ་རུ།
གུར་དཀར། (ཧད་དེ་ཡུད་ཙམ་བསྡད་དེ། ཁྲོ་ཐུང་བོས་ཏེ་འབྲུག་མོ་ལ་
ཁ་བརྡ་གྱིས་ཞེས་ལག་བརྡ་བརྒྱབ་）
ཁྲོ་ཐུང༌། སྐད་འདར་བའི་ངང་]ཨ ཨ་ནེ་འབྲུག་མོ—མི་ལུས་ཐོབ་པ་
ལན་གཅིག་རེད། འདི་འདྲའི་སྡུག་བསྔལ་མྱོང་དོན་ཅི་ལ་ཡོད།
(གླུ་）ཧོར་གུ་ཡངས་གནམ་གྱི་རྒྱལ་པོ་ཁོང་། །
སྐྱེས་ཕོ་སྒོ་ཁོང་འདྲ་ས་ན་མེད། །
རྒྱུ་འབྱོར་བ་ཧོར་འདྲ་གང་ན་མེད། ། །
( བརྗོད་) ཁོང་གི་བཙུན་མོ་བྱས་ན། བཟང་ལགས། ཁོང་གི་བཙུན་མོ་
བྱས་ན། བཟང་ལགས།
འབྲུག་མོ། ( ཞེ་སྡང་དྲག་ཏུ་ལངས་ཏེ་)
（ གླུ་）གདོན་གྱི་སྟེང་ལ་འདྲེ་རྒན་བསྣན། །
འཕར་སྤྱང་གཉིས་ཀ་མཉམ་དུ་འབྲེལ། །
ཨ.........
ཁ་ནས་མི་བཤད་དགུ་བཤད་བྱས།
( བརྗོད་）ཞབས་འདྲེན་ཁྱོད—ཤཉེ
ཞེས་པ་སོགས་ལས་ཁྲོ་ཐུང་ནི་གཡོ་སྒྱུ་ཆེ་ཞིང་ཁྲེལ་དང་ངོ་ཚ་མེད་པ། ཧམ་
སེམས་ཆེ་ཞིང་སེམས་གནག་པ། ནང་དུ་འུད་ཤོབ་ཆེ་ཞིང་ཕྱི་ལ་སྡར་མའི་ངང་
ཚུལ་སྟོན་པ། གྱོད་དང་ཁ་མཆུ་གཉིས་ཀྱི་གཞི་མ་ཡིན་པ་བསྟན་པ་དང་། གེ་སར་
སྒྲུང་ལས་མེད་དུ་མི་རུང་བའི་མི་སྣ་ཞིག་ཡིན་པས། ཁ་དཔེ་ལ་ཡང་ཁྲོ་ཐུང་མ་
ཐུང་ན་གེ་སར་གེ་མི་སར་ཞེས་པའི་བཤད་སྲོལ་མཆིས། །
གཞན་ཡང་ཤན་པའི་དྲང་བདེན་དང་བླང་དོར་ལ་མཁས་པ། གུར་དཀར་
གྱི་སྐབས་རེར་སྙིང་ཁམས་ཆེ་ཞིང་སྐབས་རེར་སྡར་མའི་ངང་ཚུལ་སྟོན་པ་དང་།
ཆགས་སྲེད་ཆེ་ཞིང་རྨོངས་རྟུལ་ཡིན་པ། ཁྭ་ཏས་རང་བཞིན་རྣམས་ཀྱང་འཁྲབ་
- 332 -



གཞུང་འདི་ལས་དངོས་ཤུགས་བརྒྱུད་གསུམ་གྱིས་བྲིས་པ་ཞིབ་ཆ་ཆེ་ཞིང་གསོན་
ཉམས་ལྡན།
ཟློས་གར་འདིའི་སྒྱུ་རྩལ་མཚོན་ཐབས་ཀྱི་ཆ་ནས་ཀྱང་གོང་དུ་སྨོས་པ་ལྟར་
གླུ་བྲོ་ཟློས་གར་གྱི་ཁྱད་ཆོས་གཞིར་བཟུང་ཞིང༌། མི་སྣའི་ཉམས་འགྱུར་དང་།
རྐང་ལག་གི་སྟངས་སྟབས། ངག་གི་སྨྲ་བརྗོད། རོལ་དབྱངས་ཀྱི་སྙན་ཆ་དང་
བརྗིད་ཉམས་སོགས་ཕྱོགས་གང་ཐད་ནས་སྔ་ན་མེད་པའི་ཉམས་འགྱུར་གྱིས་་་་
ཕྱུག་ཅིང་ཁྱད་ཆོས་འབུར་དུ་ཐོན་ཡོད། །
གཞན་ཡང་རྒན་འཕགས་པ་སྐྱབས་ཀྱི་«བདུད་འདུལ་»དང་«གླིང་གེ་་་
སར་བྲོ་ར་ཆེན་མོ་»། «ཐང་བོད་གནའ་ལམ་》དང་། ཆབ་འགག་རྡོ་རྗེ་ཚེ་རིང་
གིས་རྩོམ་སྒྲིག་བྱས་པའི་«འཇང་ཕྲུག་》སོགས་ཀྱང་གླུ་བྲོ་ཟློས་གར་ཆེན་མོ་་་་་
ཡིན་ཞིང་འདིར་རེ་རེ་བཞིན་ངོ་སྤྲོད་མ་བྱས་སོ། །
ས་བཅད་བཞི་པ། གཏམ་བརྗོད་ཟློས་གར་
གྱི་མྱུ་གུ་ལ་སྐྱེས་སྟོབས་ཀྱི་
དཔལ་འབར་བ།
བོད་ཀྱི་གཏམ་བརྗོད་ཟློས་གར་གྱི་མྱུ་གུ་ནི་དུས་རབས་ཉི་ཤུ་པའི་ལོ་་་་་་་
རབས་བརྒྱད་ཅུའི་ནང་འབུས་ཤིང་། དེས་བོད་ཀྱི་རྩོམ་རིག་གི་སྐྱེད་ཚལ་དུ་རྩོམ་
ལུས་ཀྱི་མེ་ཏོག་གསར་པ་ཞིག་བསྣན། བོད་ཀྱི་རྩོམ་སྟེགས་དང་གར་སྟེགས་སྟེང་
དུ་རྩོམ་ལུས་གསར་པ་འདི་བྱུང་སྟེ་ཅང་མ་འགོར་བར། རང་ཉིད་ཀྱི་སྒྱུ་རྩལ་
འགུགས་ནུས་ཕྱོགས་ཡོངས་ནས་བླ་ལྷག་གིས་གསལ་སྟོན་བྱས་པས། དེ་མ་ཐག་
བོད་རིགས་མི་དམངས་ཀྱིས་དང་ལེན་དང་དགའ་བསུ་བླ་ན་མེད་པ་ཐོབ། །
བོད་ཀྱི་གཏམ་བརྗོད་ཟློས་གར་གྱིས་རྒྱལ་ཁབ་ཕྱི་ནང་གི་གཏམ་བརྗོད་
ཟློས་གར་གྱི་སྒྱུ་རྩལ་ཐབས་རྩལ་སྡུད་ལེན་དང་། ཨ་ལྕེ་ལྷ་མོའི་མི་རིགས་ཀྱི་ཁྱད་
- 333 -



ཆོས་དམ་འཛིན་བྱེད་པའི་སྲོལ་བཟང་རྒྱུན་འཛིན་དང་དར་སྤེལ་བྱས་པར་མ་་་
ཟད། རྗོད་བྱེད་ཚིག་གི་ཆ་ནས་བརྗོད་པ་གསལ་ཞིང་དྭངས་པ། མི་དང་བྱ་བའི་
གནས་སྐབས་ལ་ཁེལ་བ། གསོན་ཉམས་ཅན་གྱི་མིང་བརྡ་འདེམ་ཞིང་ཡུལ་
ཁམས་དེའི་སྐད་ལ་བསྟུན་ཅི་ཐུབ་བྱས་པས། སྐྱེ་བོ་མཐའ་དག་མགུ་ཞིང་ཚིམ་
པར་བྱེད་ལ། བརྗོད་བྱ་དོན་གྱི་ཐད་ནས་ཀྱང་བོད་རིགས་མི་དམངས་ལ་ཆ་རྒྱུས་
ཡོད་པ་དང་སྤྲོ་བ་ཡོད་པའི་བརྗོད་བྱ་སྟེ། གཅིག་ནས་ལོ་རྒྱུས་ཐོག་གི་སྐད་
གྲགས་ཅན་གྱི་མི་སྣའི་མཛད་རྗེས་མཚོན་པ་དང་། གཉིས་ནས་ངག་རྩོམ་གྲགས་
ཅན་བཅོས་བསྒྲིགས་བྱེད་པ་དང་། གསུམ་ནས་ད་ལྟའི་དུས་སུ་བྱུང་བའི་མི་དོན་
ངོ་མ་བརྗོད་གཞི་བྱས་ཏེ་སྙིང་པོ་བསྡུས་ཤིང་འཚོ་བ་དངོས་ལས་འཕགས་པར་་་
བྱེད་པའོ། །ཟློས་གར་རྩོམ་པ་པོས་ཕྱོགས་འདི་དག་ལ་སེམས་ཤུགས་ཡོད་རྒུ་
བཏོན་པས། སྤྱིར་བཤད་ན་གཏམ་བརྗོད་ཟློས་གར་ནི་རྩོམ་རིག་གི་རྣམ་པ་
གསར་པ་ཞིག་ཡིན་ཡང་། མང་ཚོགས་རྣམས་ཀྱིས་རང་རྟོགས་ཀྱིས་དང་ལེན་
དང་རྩིས་མཐོང་བྱེད་ཅིང་། མགྱོགས་མྱུར་ངང་མདོ་དབུས་མཐོ་སྒང་དུ་གཏམ་
བརྗོད་ཟློས་གར་གྱི་མྱུ་གུ་ལ་རྩ་བ་ཚུགས་ཤིང་འདབ་མ་རྒྱས་པར་གྱུར་པ་རེད།
བོད་ཡིག་གི་སྟེང་ནས་གཏམ་བརྗོད་ཟློས་གར་གྱི་འཁྲབ་གཞུང་བྲིས་ཏེ།
ཐོག་མར་གྲུབ་འབྲས་གཡུར་དུ་ཟ་བ་བླངས་པ་ནི་བོད་ལྗོངས་གཏམ་བརྗོད་་་་་་
ཟློས་གར་ཚོགས་པའི་རྒན་བསོད་ནམས་ཚེ་རིང་རེད།
བསོད་ནམས་ཚེ་རིང་ནི་ཧྲང་ཧེའི་ཟློས་གར་སློབ་གླིང་ནས་མཐར་ཕྱིན་་་་་
ཅིང་། ཟློས་གར་གྱི་གཞུང་ལུགས་ལ་ཕྱོགས་སྒོ་མོ་ནས་སློབ་གཉེར་བྱས་མྱོང་ལ།
འཁྲབ་གཞུང་འབྲི་བའི་ཤེས་བྱ་སྣ་ཚོགས་ལ་བྱང་ཆ་ཡོད། ཁོང་འཚོ་གནས་བྱེད་
ས་ལྷ་ས་ཡིན་པས་ལྷ་སའི་ཡུལ་སྐད་ལ་བྱང་ཆ་ཡོད་པ་དང་། བོད་ཀྱི་སྤྱི་ཚོགས་
ཀྱི་ཡུལ་སྲོལ་དང་རིག་གནས་ལོ་རྒྱུས་ལ་ཆ་རྒྱུས་ཆེ་བར་མ་ཟད། ནམ་རྒྱུན་འཚོ་
བར་ཟབ་ཞུགས་དང་རྟོག་དཔྱོད་ཞིབ་འཇུག་བྱས་པས་གསར་རྩོམ་ལ་རྨང་གཞི་
བརྟན་པོ་ཞིག་བཏིང་། དེའི་མཚུངས་སུ་ཁོང་གི་བོད་ཡིག་གི་ཆུ་ཚད་མཐོ་ཞིང་
– 334 -



རྩོམ་འབྲིའི་འདུན་པ་ཆེ་བ་དང་། ལོ་ན་གཞོན་ཞིང་འཇོན་ཐང་ཆེ་བ། བསམ་བློ་
གཏོང་མཁས་ཤིང་སྡུག་རུས་ཆེ་བ་བཅས་ཀྱིས་བརྩམས་ཆོས་མང་པོ་གཅིག་རྗེས་
གཉིས་མཐུད་དུ་སྤེལ། ཁོང་གིས་འཁྲབ་ཚན་བདུན་ཅན་གྱི་གཏམ་བརྗོད་ཟློས་
གར་《ཨ་ཁུ་སྟོན་པ་》སོགས་བྲིས་པར་མ་ཟད། འབྲས་དཀར་དང་ཁ་ཤགས་ཀྱི་
བརྩམས་ཆོས་ཀྱང་མི་ཉུང་བ་ཞིག་བྲིས། །
«གསེར་འཇིག་དང་དཔལ་སྐྱིད་»ལ་ཐེངས་དང་པོའི་རྒྱལ་ཡོངས་ཀྱི་་་་་
གྲངས་ཉུང་མི་རིགས་ཀྱི་རྩོམ་རིག་གསར་རྩོམ་གྱི་གཟེངས་བསྟོད་དཔྱད་བསྡུར་་
ལས་ཟློས་གར་རྩོམ་རིག་གི་བྱ་དགའ་ཐོབ་པ་དང༌། དངོས་སུ་འཁྲབ་སྟོན་བྱེད་
སྐབས་རྒྱ་ཆེ་བའི་ལྟ་མཁན་རྣམས་ཀྱིས་གདེང་འཇོག་མཐོན་པོ་གནང་། ་ ཟློས་
གར་འདིའི་རྒྱུ་ཆ་ནི་བོད་ཀྱི་དམངས་ཁྲོད་རྩོམ་རིག་ལས་བླངས་ན་ཡང་། མི་
སྣའི་གསར་བཟོ་དང་། བྱུང་རིམ་གྱི་བཀོད་སྒྲིག སྐད་ཆའི་བཀོལ་སྤྱོད་བཅས་ཀྱི་
ཐད་ནས་གཏམ་བརྗོད་ཟློས་གར་གྱི་ཁྱད་ཆོས་དང་བོད་ཀྱི་འཚོ་བ་དངོས་་་་་་་་
གཞིར་བཟུང་སྟེ་བཟོ་བཅོས་དང་ལས་སྣོན་བྱས་ཡོད།
ཟློས་གར་འདིའི་བྱུང་རིམ་མདོར་བསྡུས་ནི། གཞོན་ནུ་གསེར་འཇིག་དང་
བུ་མོ་དཔལ་སྐྱིད་གཉིས་ཆུང་ཆུང་ལུ་གུ་འཚོ་རོགས་དང་ཡང་ཆུང་མེ་ཏོག་འཐུ་་
རོགས་ཡིན་ཞིང་། འཇིག་རྟེན་གྱི་འཚོ་བ་དང་ཆུང་ངུའི་དུས་ཀྱི་མཛའ་མཐུན་གྱི་
སྲད་བུས་ཁོ་གཉིས་ཀྱི་སེམས་ཀྱི་རྩ་བ་གཞི་གཅིག་ཏུ་སྦྲེལ་བར་མ་ཟད། དུངས་
པའི་འདབ་མ་ལྷན་ཅིག་ཏུ་རྒྱས་པ་དང་མཐུན་པའི་མེ་ཏོག་ཀྱང་ཆབས་ཅིག་ཏུ་
བཞད། ཁོ་གཉིས་གཉེན་སྒྲིག་པའི་ཉིན་ལ། རྒྱལ་པོས་རང་གི་མངའ་ཐང་དབང་
ཆ་ལ་བརྟེན་ནས་དཔལ་སྐྱིད་འཕྲོགས་ཏེ་རང་གི་སྲས་ཀྱི་ཆུང་མར་ལེན་པར་་་་་
བརྩམས་པ་ན། གསེར་འཇིག་གིས་མ་བཟོད་པར་ཁ་སྤྲོ་ཁ་ནས་ལངས། ཞེ་སྤྲོ་
གཏིང་ནས་ལངས་ཏེ་རང་གཅིག་པུ་རྒྱལ་པོའི་ཕོ་བྲང་དུ་དཔལ་སྐྱིད་སྐྱོབ་ཏུ་་་་་
སོང་བས་ཕོ་བྲང་གི་སྒོ་ནས་བསད་དོ། །གསེར་འཇིག་སྦྱིན་སྲེག་བྱེད་སྐབས།
དཔལ་སྐྱིད་མེ་རུ་མཆོང་ཞིང་། དུ་བ་དཀར་པོ་ཞིག་འཕྱུར་ཏེ་བྱེའུ་ཆུང་གཉིས་
- 335 -



སུ་གྱུར་པ་དང་“ གསེར་འཇིག་དང་དཔལ་སྐྱིད་” ཅེས་སྒྲོག་ཅིང་། རང་དབང་
གིས་ཨ་སྔོན་དབྱིངས་ནས་འཕུར་སྐྱོད་བྱས།
ཟློས་གར་འདི་ནི་བོད་ཀྱི་རྩོམ་རིག་ལོ་རྒྱུས་སྟེང་གི་ཆེས་ཐོག་མའི་སྐྱོ་གར་་་
ཡིན་ཞིང་། བོད་རིག་ན་གཞོན་གྱི་སླད་མེད་ཀྱི་བརྩེ་གདུང་ལ་ཕུལ་བའི་བསྟོད་
གླུ་ཞིག་ཡིན་པ་མ་ཟད། གདུག་རྩུབ་ཆེ་བའི་དབང་སྒྱུར་གྲལ་རིམ་གྱི་ཉེས་སྤྱོད་
ལ་ངོ་རྒོལ་བྱེད་པའི་གཏུག་བཤེར་ཞིག་ཀྱང་རེད། །
དཔལ་སྐྱིད་ནི་ཟློས་གར་འདིའི་ནང་གི་མི་སྣ་གཙོ་བོ་ཡིན་ཞིང་། ཁོ་མོའི་
ཁྱད་པར་ཅན་གྱི་སྐྱེ་ཁུངས་དང་མྱོང་བརྒྱུད་ཀྱིས་ཟློས་གར་འདིའི་འགལ་འཐབ་
གཙོ་བོ་གྲུབ། དཔལ་སྐྱིད་ཀྱི་སྐྱེད་ཡུམ་སྒྲོལ་མ་ལྷ་མཛེས་ནི་བློན་ཆེན་གྲགས་པ་
དབང་ཕྱུག་གི་གཞིས་ཀའི་དུད་ཚང་ཞིག་གི་བུ་མོ་ཡིན་ཞིང་། ཆུང་དུས་ནས་
གཟུགས་མཛེས་ཤིང་ལྟ་ན་སྡུག་པ་ཞིག་ཡིན་སྟབས། བློན་ཆེན་གྲགས་པ་དབང་
ཕྱུག་ཤ་ལ་སྦྲང་བུ་འཁོར་བ་ལྟར་བཙན་དབང་རྗེས་འདེད་བཏང་བས་མཐར་་་་
ཁོ་མོ་བློན་ཆེན་གྲགས་པ་དབང་ཕྱུག་གི་ཆུང་མ་མི་བྱེད་ཀ་མེད་བྱུང༌། དེ་ནས་ལོ་
ཤས་སོང་རྗེས་སྒྲོལ་མ་ལྷ་མཛེས་ལ་མངལ་ཆགས་ཤིང་ཟླ་ངོ་དྲུག་འགོར་དུས།
བློན་ཆེན་གྲགས་པ་དབང་ཕྱུག་གིས་ཡང་མི་ཚང་གཞན་ཞིག་གི་བུ་མོ་མཛེས་མ་་
ཞིག་མཐོང་ནས་ཁྱིམ་དུ་བསུས་ཏེ་གཉེན་སྒྲིག་བྱས་ཤིང་། དེ་རྗེས་སྒྲོལ་མ་ལྷ་
མཛེས་སྒོའི་ཕྱིར་ཕུད་པ་རེད། སྐབས་དེ་དུས་གྲགས་པ་དབང་ཕྱུག་གི་གཞིས་
ཀའི་ཕྱུགས་རྫི་ཨ་ཁུ་བསམ་འགྲུབ་ཀྱིས་ཁོ་མོར་སྙིང་རྗེ་ནས་དུས་ཡུན་ཟླ་བ་ཁ་་་་
ཤས་རིང་སྦས་ཉར་བྱས། དེ་ནས་སྐྱེ་ཟླ་ཤར་ཞིང་གཟུགས་པོ་གསོས་ནས་བདེ་
བླག་ངང་ལྷ་སྐྱིད་བཙས་མོད། འོན་ཀྱང་ལུས་པོ་ཞན་པའི་རྐྱེན་གྱིས་ཚེ་མ་ཟིན་
པར་དུས་ཆོས་སུ་གྱུར། དེ་ནས་ཨ་ཁུ་བསམ་འགྲུབ་ཀྱིས་བུ་མོ་དཔལ་སྐྱིད་དྲིན་
ཆེན་པོས་བསྐྱངས་ཤིང་། མི་གཞན་ལ་ལུག་འཚོ་ས་ནས་རྙེད་བྱུང་ཞེས་བཤད་
ནས་ལོ་ངོ་བཅུ་ཙམ་ལ་མཉམ་དུ་འཚོ་བ་རོལ། འོན་ཀྱང་ཆུ་འཚོག་པའི་སྣོད་
ཡོད་ན་ཡང་གཏམ་འཚོག་པའི་མི་མེད་ཟེར་བ་ལྟར་བློན་ཆེན་གྲགས་པ་དབང་
– 336 —



ཕྱུག་གིས་ཨ་ཁུ་བསམ་འགྲུབ་ལ་ཕྲུ་གུ་ཞིག་ཡོད་པའི་གནས་ཚུལ་དེ་ཧ་གོ་ནས་་་
རྩད་གཅོད་བྱས་སྟབས། ཨ་ཁུ་བསམ་འགྲུབ་ཀྱིས་རང་ལ་གནོད་འཚེ་མི་ཕོག་
པའི་ཆེད་དུ་ཧ་ཅང་བློས་མི་ཐོངས་པའི་ངང་ལྷ་འབབ་སྐྱིད་གཞོང་གི་གསེར་་་་་
འཇིག་གི་ཕ་མ་གཉིས་ལ་བཅོལ་བས། གསེར་འཇིག་དང་དཔལ་སྐྱིད་གཉིས་
ཁྱིམ་གཅིག་ནས་ལག་ཆགས་ཤིང་། རིམ་གྱིས་བརྩེ་གདུང་གི་མདུད་རྒྱས་
བཅིངས་པའི་མཛའ་མཐུན་གྱི་སེམས་པ་དཀར་པོ་དེ་གཉིས་སྐད་ཅིག་ཙམ་་་་་་་
ལའང་འབྲལ་ཐབས་མེད་པར་གཞི་གཅིག་ཏུ་མཐུན་སོང་། །
ཟློས་གར་འདི་ལས་དགྲ་གཉེན་དང་། སྐྱིད་སྡུག བཟང་ངན། བརྩེ་གདུང་
གི་འདུ་འབྲལ་སོགས་སྟབས་བདེའི་ངང་ལྷུག་བརྗོད་བྱས་པ་མ་ཡིན་པར།
འདིའི་རིན་ཐང་ནི་སྤྱི་ཚོགས་ཀྱི་གནད་དོན་གལ་ཆེན་ཞིག་གསེད་འགྲོལ་བྱེད་་་
པ་སྟེ། ཁེ་དྲག་དང་སྟོབས་འབྱོར་འཛོམས་པ་རྣམས་ཀྱིས་དབུལ་ཕོངས་དང་
ཉམ་ཆུང་པ་རྣམས་ལ་མནར་གཅོད་བྱེད་པ་དང་། ཉམ་ཆུང་རྣམས་ཀྱིས་ཆེར་
རློམ་རྣམས་ལ་ངོ་རྒོལ་བྱེད་པ་མཚོན། བསྟན་བྱ་འདི་མཚོན་པའི་ཆེད་དུ་ཟློས་
གར་འདི་རུ་གསེར་འཇིག་དང་། དཔལ་སྐྱིད། ཨ་ཁུ་བསམ་འགྲུབ་སོགས་དྲང་
ཕྱོགས་ཀྱི་མི་སྣའི་རླབས་ཆེ་བའི་སྣང་བརྙན་དང་། བླ་ན་མེད་པའི་གཤིས་
བཟང་། རང་སྲོག་བློས་གཏོང་ཕོད་པའི་སྙིང་སྟོབས་བཅས་འབྲི་བཞེངས་བྱས་
ཡོད་པར་མ་ཟད། གྲགས་པ་དབང་ཕྱུག་སོགས་ལྡོག་ཕྱོགས་ཀྱི་མི་སྣའི་ཤེས་མེད་
དང་བསམ་མེད། ཁྲམ་པ་དང་རྫུན་མའི་བྱ་སྤྱོད་དང་དེ་དག་གི་ངོ་གནོང་འོས་
པའི་མཇུག་འབྲས་ངན་པ་ཡང་བརྐོ་འབྲི་བྱས་ཡོད། །
གསེར་འཇིག་དང་དཔལ་སྐྱིད་གཉིས་ཀྱིས་མི་རྣམས་ལ་ཤན་ཤུགས་གཏིང་
ཟབ་ཅིག་བཞག་ཡོད་པ་ནི། ཞེ་གདུག་རྩུབ་ཀྱིས་བློ་སེམས་བསྒྱུར་མི་ཐུབ་པ་དེ་
རེད།
གསེར་འཇུག་དང་དཔལ་སྐྱིད་གཉིས་ཀྱི་བརྩེ་དུང་སྐོར་ལ་འཁྲབ་གཞུང་་་་
དུ་འདི་ལྟར་བཀོད་ཡོད་དེ།
- 337 -



དཔལ་སྐྱིད། གཞས་བཏང་བ་）
མཚར་བའི་སྤང་རྒྱན་མེ་ཏོག །
གཡུ་ཆུང་སྦྲང་མར་གཏད་ཡོད།
སེམས་པའི་གཡུ་ཆུང་སྦྲང་མ། །
དེ་ལ་འབབ་པ་ལོས་བསམས། །
ང་དང་གཡུ་ཆུང་སྦྲང་མ། །
སེམས་པའི་མཐུན་རྩེ་གཅིག་ལ། །
ཞིམ་པའི་སྦྲང་རྩིའི་རོ་བཅུད། །
མཉམ་སྤྱོད་བྱུང་ན་དགའ་བ། །
གསེར་འཇིག (བཏང་བའི་གཞས་）
སྤང་གཤོང་བདེ་མོའི་ཐོག་གི །
སྤང་རྒྱན་ངོ་མཚར་ཆེ་བ། །
སེམས་པའི་སྤང་རྒྱན་མེ་ཏོག །
ཐུགས་སེམས་ལྷོད་པོ་གནང་དང་། །
གཡུ་ཆུང་སྦྲང་མའི་སེམས་པ། །
སྤང་རྒྱན་ཁྱེད་ལ་གཏད་ཡོད། །
ཞིམ་པའི་སྦྲང་རྩིའི་རོ་བཅུད། །
མཉམ་དུ་སྤྱོད་པ་ལོས་བསམས། །
གསེར་འཇིག དཔལ་སྐྱིད། ངས་ཁྱོད་ལ་སྐད་ཆ་ཚིག་ཁ་ཤས་ཤིག་བཤད་
དགོས་བསམས། །
དཔལ་སྐྱིད། (རང་གི་སྙིང་ཁ་གནོན་བཞིན་དུ་]ཨ་ཇོ་ཁྱེད་རང་
གསུངས་དང་།
- 338 -



གསེར་འཇིག (བློ་སྟོབས་ཆེར་བསྐྱེད་ཀྱིས་]དཔལ་སྐྱིད། ངས་བསམ་བློ་
ཐེངས་མང་བཏང་ཚར། ཕྱིས་འབྱུང་མི་ཚེ་འདིའི་རིང་ལ་ང་དང་མཉམ་དུ་འཚོ་
བ་སྐྱེལ་རྒྱུ་བྱུང་ན་ངས་སྡུག་མཉམ་མྱོང་དང་སྐྱིད་མཉམ་སྐྱེལ་མཐའ་གཅིག་ཏུ་་་
བྱེད་རྩིས་ཡོད།
དཔལ་སྐྱིད། སྡུག་མཉམ་མྱོང་། སྐྱིད་མཉམ་སྐྱེལ།
གསེར་འཇིག དེ་ག་རེད། ཕྱིས་འབྱུང་ངེད་གཉིས་སྐྱིད་ལ་ཁའི་རྩྭ་ལ་
མཉམ་བཟའ་དང་། སྡུག་སྔོན་མོའི་ཆུ་ལ་མཉམ་འཐུང་བྱས་ན་བསམས། འབྱོ
གཅིག་སེམས་གཅིག་ལ་ཤོར་བའི་མཛའ་གྲོགས་ཟུང་གིས། གཞས་ཚིག་ལ་
བརྟེན་ནས་ཕན་ཚུན་གྱི་མཛའ་སེམས་དང་རེ་སྨོན་བསྟན་པ་མ་ཟད། སྡུག་
མཉམ་མྱོང་དང་སྐྱིད་མཉམ་སྐྱེལ་གྱི་དམ་བཅའ་བརྟན་པོ་ཡང་སྙིང་ལ་བཀོད།
དེ་ལྟ་བུའི་ལྷད་མེད་ཀྱི་བསམ་བློ་གཏོང་ཕྱོགས་དང་བློ་བརྟན་འགྱུར་མེད་ཀྱི་་་་་
ཆོད་སེམས་ཀྱིས། གཞུག་ཕྱོགས་ནས་གདུག་རྩུབ་ཅན་གྱི་རྒྱལ་བློན་ལ་འཐབ་
འཛིང་དཔྱིས་ཕྱིན་པ་བྱེད་རྒྱུའི་བརྗོད་དོན་ལ་རྨང་གཞི་བཏིང་བ་རེད། །
རྒྱུ་འབྱོར་བས་ཡིད་སེམས་མི་གཡོ་བའི་ཐད་ལ། འཁྲབ་ཚན་དང་པོ་དང་
བཞི་པར་དཔལ་སྐྱིད་ཀྱིས་བློན་པོ་དང་རྒྱལ་པོ་གཉིས་ལ་ལན་སྨྲས་པའི་སྐད་ཆ་
ཚན་པ་གཉིས་ལས་རྟོགས་ཐུབ་སྟེ། སྐད་ཆ་དེས་ཁོ་མོའི་འཇིག་རྟེན་ལྟ་ཚུལ་དང་
མི་ཚེའི་ལྟ་ཚུལ་ཤེས་ནུས་པར་མ་ཟད། ཡང་དག་པའི་བསམ་ཚུལ་ཡང་ཤེས་ཐུབ་
བློན་ཆེན། མཛེས་མ་ཁྱེད་རང་ང་ཚོའི་རི་རབ་རྒྱལ་པོའི་གསེར་དངུལ་ཕོ་
བྲང་ནང་གདན་ཞུ་བྱས་ན་དགོངས་འཆར་ཨེ་ཡོད། རྒྱུན་དུ་གསོལ་ཆས་ཅོག་ཙེ་
བཅོ་བརྒྱད། ན་བཟའ་གོས་ཆེན་སྣ་ལྔ། དབུ་ལ་རིན་ཆེན་གསེར་དངུལ། འཁོར་
ལ་གཡོག་འབངས་བརྒྱ་ཕྲག དེ་ལྟ་བུའི་བསོད་ནམས་ཡོད་པའི་མཛེས་མ་ནི་
གནམ་འོག་ན་ཧ་ཅང་དཀོན་པོ་རེད་ད།།
དཔལ་སྐྱིད། ཧིན། ཁ་གཅུས་]འགྱི
- 339 -



ལན་འདི་ལ་སྤྱིར་ཡིག་འབྲུ་གཅིག་མ་གཏོགས་མེད་ན་ཡང་། དེས་བཙུན་
མོའི་ཐོབ་གོ་ས་དང་མངའ་ཐང་ལོངས་སྤྱོད་སྣང་མེད་དུ་བསྐྱུར་པ་མཚོན་པར་་་
མ་ཟད། བོད་རིགས་བུད་མེད་ནས་དབང་སྒྱུར་པའི་དབང་ཆ་ལ་དཔའ་ངར་ཆེ་
བའི་སྒོ་ནས་ངོ་རྒོལ་བྱས་པ་ཡང་མཚོན།
རྒྱལ་པོས། ཡིད་འོང་མཛེས་མ་དཔལ་སྐྱིད་ལགས། ངོས་ཀྱི་སྐད་ཆ་མ་
གཡེང་སྙན་གྱིས་ལེགས་པར་གསོན། ངོས་དེ་རིང་ཐག་རིང་གི་ཡུལ་འབུམ་ལྡན་
རྒྱལ་གཞིས་ནས་ལྷ་འབབ་སྐྱིད་གཞོང་གི་ཕྱོགས་ལ་ངོས་ཀྱི་རྒྱལ་སྲས་ཀུན་་་་་་་
དགའ་ཟླ་ཆེན་ལ་བཙུན་མོ་འདེམ་དུ་ཡོང་བ་ཡིན། ད་ལམ་ཁྱེད་ནི་ངོས་ཀྱི་བློ་ལ་
ཤིན་ཏུ་བབས་སོང་བས་ཁྱེད་ཀྱིས་འདི་ལྟའི་འདོད་དོན་སྒྲུབ་པར་མཛོད་ཅིག
དཔལ་སྐྱིད། (ཧོན་ཐོར་ནས་]ལགས། མི་དབང་རྒྱལ་པོ། གཉོམ་ཆུང་
དབུལ་ཕོངས་ཀྱི་བུ་མོ་ང་ནི་ཡུལ་ལྷ་འབབ་སྐྱིད་གཞོང་འདིའི་ཡུལ་ཆུ་འཐུངས་་་
ནས་འཚོ་བ་སྐྱེལ་འདོད་པ་ལས་མི་དབང་རྒྱལ་པོའི་ཕོ་བྲང་ནང་དུ་ཕྱིན་བསམ་་
པ་ནི་རྩ་བ་ནས་མེད། ང་གསེར་བྱ་ངང་པ་ཆགས་ས་ཆུ་དང་བརྟེན་ས་ཆུ་ལས་
མེད...
གོང་གི་དྲི་རྨེད་དག་ལས་དཔལ་སྐྱིད་ཀྱི་བཟའ་ཟླའི་ལྟ་བ་དང་བདེ་སྐྱིད་་་་
ཀྱི་ལྟ་བ་རྟོགས་ནུས་ཏེ། ཡུལ་ལྷ་འབབ་སྐྱིད་གཞོང་གི་རི་ཆུ་ལ་དགའ་བ་དང་
བརྩེ་བས་འགྲོགས་པའི་གཏན་གྲོགས་ལ་དུངས་པ་ལས་གཞན། རྒྱལ་པོའི་ཕོ་
བྲང་གི་མངའ་ཐང་ལོངས་སྤྱོད་ལ་ལྟ་རིན་མེད་པ་དང་། བཙུན་མོའི་ཐོབ་གོ་ས་
ལ་གཅེས་རིན་མེད་པར་བསམས། སྤྱིར་སྐད་ཆ་ཐུང་ངུ་ཞིག་མ་གཏོགས་མེད་ན་
ཡང་། དེས་མ་བསམས་ས་ནས་ང་རྒྱལ་གྱིས་རྒྱུད་སྦོས། སྣང་བ་འུར་ལངས་པའི་
རྒྱལ་པོ་དེ་ཉིད་ཡིད་ཕྱ་དུང་ངེ་བ་དང་། སེམས་སྐྱོ་ཆད་དེ་བ་ཞིག་ཏུ་བཏང་
ཞིང་། ཡིད་གཉིས་བློ་བྲལ་དུ་གྱུར་པ་རེད།
ཞེ་གདུག་རྩུབ་ཀྱིས་བློ་སེམས་བསྒྱུར་མི་ཐུབ་པའི་ཐད་ལ། ཟློས་གར་འདི་
ལས་རྣོ་ངར་ཆེ་ཞིང་སྤོབས་པ་ལྡན་པའི་སྐད་ཆ་དང་། རྣག་ཐོག་ཁབ་གཙག་གི་
- 340 -



སྨྱུག་རྩེ་ལ་བརྟེན་ནས། ཀུན་གྱི་སྙིང་ནད་སངས་པར་བྱེད་པའི་འཕྱོར་འབྲི་སྐོར་
ཞིག་བཀོད་ཡོད་དེ། དཔེར་ན། གྲགས་པ་དབང་ཕྱུག་གིས་དཔའ་དང་དཔུང་ལ་
བརྟེན་ནས་དཔལ་སྐྱིད་འཕྲོག་པར་བརྩམས་པ་ན། གསེར་འཇིག་གིས་ནི་ཡ་ང་
དང་བག་ཚ་སྤུ་ཙམ་ཡང་མེད་པར་ངོ་ཡ་བྱས་པ་སྟེ།
གསེར་འཇིག ( ཁྲོས་ཏེ་） ཧིན། ང་འདི་གར་གསོན་པོར་བསྡད་པའི་
རྗེས་ལ་ཁྱེད་ཚོས་ཁོ་མོ་ལ་ལག་པ་རྒྱག་རྩིས་མ་བྱེད།
བློན་ཆེན། འོ། རང་གི་ཁ་གཏམ་དེ་སོ་སོའི་ལུས་པོ་ལས་ཆེ་བ་འདུག་གི་
འོ་ན། ངས་ཁྱོད་རང་གསོན་པོར་གང་འདྲ་བསྡད་སོང་བལྟས་ཆོག
(ཟེར་ནས་འཁོར་གཡོག་གཞན་གཉིས་ལ་ལག་བརྡ་ཞིག་བཏང་བ་དང་།
དེ་གཉིས་དཔལ་སྐྱིད་ཀྱི་རྩར་ཡོང་ནས་ཁོ་མོ་འཛིན་པར་བྱས། གསེར་འཇིག་ནི་
ཁོང་ཁྲོའི་མེ་ལྕེ་འབར་བཞིན་པར་ཁོ་མོ་སྐྱོབ་པར་ཕྱིན་པས་གྲི་ཐོགས་པའི་་་་་་་
འཁོར་གཡོག་གཉིས་ཀྱིས་བཀག་སྟབས་ཁོ་ཚོ་དང་འཛིང་མོ་བྱས། གསེར་འཇིག་
ནི་གྲི་རྩེད་ལ་མཁས་སྟབས་གཡོག་གཉིས་ཀྱིས་གླགས་འཁེལ་ཐབས་མེད་པ་དེ་་་
བློན་ཆེན་གྱིས་མཐོང་ནས་ཁོས་རང་ཉིད་ཀྱི་རལ་གྲི་ཕྱར་ཏེ་མདུན་དུ་འཐབ་་་་་
ཀྱང་ཕམ་པར་གྱུར། །
བློན་ཆེན། དཔལ་སྐྱིད་ལ་འཇུས་ཡོད་པའི་གཡོག་གཉིས་ལ་ཤོག
མགྱོགས་པོར་ཤོག།
(འཁོར་གཡོག་དེ་གཉིས་ཀྱིས་དཔལ་སྐྱིད་གློད་ནས་གྲི་ཕྱར་ཏེ་མཉམ་་་་་
རུབ་རྒྱག་པར་ཡོང༌། གསེར་འཇིག་ནི་དེ་བས་དཔའ་ངར་ལྡན་པའི་སྟག་ཕྲུག་
ཅིག་དངའདྲ་བར་ཁོ་ཚོ་མི་ལྔ་བོ་དེ་རེ་རེ་ནས་ཕམ་ཉེས་སུ་བཏང་བ་དང་། གྲི་
གཡུག་ཐེངས་གཅིག་ལ་གྲིའི་རྩེ་མོ་དེ་བློན་ཆེན་གྱི་མིག་གཡས་པར་ཕོག)
བློན་ཆེན། ཨ་ཚ། ངའི....ངའི་མིག.....མིག
（སྡུག་སྐད་ཆེན་པོ་རྒྱག་བཞིན་དུ་རལ་གྲི་ཡང་ལག་ནས་ཤོར་ཏེ་མིག་་་་་་
གཡས་པར་སྤར་མོ་བཀབ་ནས་བསྡད། སྐབས་དེ་དང་བསྟུན་ནས་གསེར་འཇིག་
- 341 -



གིས་དཔལ་སྐྱིད་རང་གི་རྩར་འཐེན།]08)
ཟློས་གར་འདིར་བལྟས་ཏེ་མཚམས་འདིར་སླེབས་ཚེ། མི་རྣམས་ཀྱིས་
གདུག་རྩུབ་ལ་བག་མི་ཚ་བའི་གསེར་འཇིག་གི་དཔའ་ངར་ལ་བསྟོད་བསྔགས་་་་
བྱེད་པར་མ་ཟད། ད་དུང་ཁོ་རང་བརྩེ་བས་འགྲོགས་པའི་གཏན་གྲོགས་སྲུང་
བའི་ཕྱིར་དུ་དགྲ་མི་ཤ་བོ་ལས་རྒྱལ་བ་ལ་ཐལ་མོ་མི་རྡེབ་རང་དབང་མེད།།
ཨ་ཁུ་བསམ་འགྲུབ་ཀྱང་ཟློས་གར་འདིའི་ནང་གི་མི་སྣ་གཙོ་བོ་ཞིག་རེད།
ཁོང་ནི་བློན་ཆེན་གྲགས་པ་དབང་ཕྱག་གི་ཕྱུགས་རྫི་ཡིན་པ་དང་༌། དགྲ་གཉེན་
དང་ཆགས་སྡང་གི་དབྱེ་བ་གསལ་ཞིང་། གྲོགས་མཆེད་དང་སྤུན་ཟླ་ལ་རོགས་
སྐྱོབ་བྱེད་པ་ཁུར་དུ་ཁྱེར་ཡོད་པར་མ་ཟད། གསོ་དཔྱད་ལ་མཁས་ཤིང་། ཤེས་རྒྱ་
དང་ཕེར་ཡོད། སྤྱང་གྲུང་འཛོམས་པ་ཤ་སྟག་ཡིན་པས། གནད་འགག་ལ་ཐུག་ཚེ་
ཐབས་མཁས་ཀྱིས་འཐབ་རྩོད་དང་། མཐུན་པའི་གྲོགས་དང་གཉེན་ཉེ་དུ་ལ་
སྟོབས་ཤུགས་དང་ཐར་ལམ་བྱིན་པ་དང་། སྡང་དགྲ་བོ་ལ་མཚང་འབྱིན་དང་
རྡུང་རྡེག་བྱས་པ་སོགས་རྒན་རབས་པ་ཞིག་གི་ཤེས་རྒྱ་དང་ཕེར་ཡོད། ཁོག་
ཡངས་དཀྱེལ་ཆེའི་མི་གཤིས་བཟང་པོ་དེ་མངོན་ཡོད། །
ཨ་ཁུ་བསམ་འགྲུབ་ཀྱིས་གྲོགས་སྤུན་ཟླ་དང་གཉེན་ཉེ་དུ་ལ་ཇི་ལྟར་བརྩེ་་་
བས་འགྲོགས་པ་དང་གཅེས་པར་བསྐྱངས་པ་རེད་ཅེ་ན། ཟློས་གར་འདི་ལས་
སེམས་འགུལ་ཐེབས་པའི་དཔེ་མཚོན་གྱི་དོན་རྐྱེན་འགའ་བྲིས་ཡོད་དེ། གལ་ཏེ་
ཨ་ཁུ་བསམ་འགྲུབ་ཀྱིས་དཔལ་སྐྱིད་ཀྱི་སྐྱེད་ཡུམ་ལ་སྲུང་སྐྱོབ་མ་བྱས་ན་དཔལ་་
སྐྱིད་སྐྱེས་མེད་པ་དང་། གལ་ཏེ་དཔལ་སྐྱིད་བརྩེ་བས་མ་བསྐྱངས་ན་གོག་པོ་
འགོག་ཙམ་ནས་ལོ་བཅུའི་ཁར་འབུད་མི་ནུས་པ་དང་། གལ་ཏེ་ཨ་ཁུ་བསམ་
འགྲུབ་ཀྱིས་ལོ་བཅུ་ལོན་པའི་བུ་མོ་དཔལ་སྐྱིད་ལྷ་འབབ་སྐྱིད་གཞོང་གྲོང་དུ་མ་་
བསྐྱལ་ན་གྲགས་པ་དབང་ཕྱུག་གིས་ལྐོག་ནས་གནོད་འཚེ་བྱས་ཟིན་ཞིང་དཔལ་
སྐྱིད་དང་གསེར་འཇིག་གཉིས་ཀྱང་མཉམ་དུ་བདེ་སྐྱིད་ཀྱི་འཚོ་བ་རོལ་མི་ནུས།
གྲགས་པ་དབང་ཕྱུག་གིས་རྒྱལ་པོ་ལ་དཔལ་སྐྱིད་འཕྲོག་དགོས་པའི་གཡོ་ཐབས་
- 342 -



འཐེན་སྐབས། ཨ་ཁུ་བསམ་འགྲུབ་ཀྱིས་རང་ཉིད་ཀྱི་ཚེ་སྲོག་ལ་མི་བསམས་པར་
གྲགས་པ་དབང་ཕྱུག་ལ་མདའ་འཕངས་ཏེ་མཉམ་འཇོག་བྱ་དགོས་པའི་ཐ་ཚིག་
བསྒྲགས་པ་དང་། གསེར་འཇིག་གིས་དཔལ་སྐྱིད་སྐྱོབ་ཕྱིར་རྒྱལ་པོའི་ཕོ་བྲང་དུ་
ཧོལ་རྒྱུགས་བྱེད་སྐབས། ཨ་ཁུ་བསམ་འགྲུབ་དངངས་སྐྲག་གིས། “ གསེར་འཇིག
བུ་རང་མགྱོགས་པོར་ཕར་ལོག ཆུ་ཆེན་གྱི་ཞེང་ལ་མ་བལྟས་ན། ཕོ་གསར་གྱི་
རྐྱལ་དེ་སྨྱོ་རྐྱལ་རེད། བུ་རང་ཨ་ཁུའི་ངག་ལ་ཉོན་ལ་ཕྱིར་སོང་” ཞེས་དང་།
“ གསེར་འཇིག བུ་རང་གླེན་པའི་ལས་ཀ་རྩ་བ་ནས་མ་བྱེད་ཨང་། སྤྱང་ཀིར་
དཀར་ནག་ཡོད་པ་མ་རེད་” ཅེས་དོན་མེད་དུ་ཚེ་སྲོག་བློས་གཏོང་མི་རུང་བར་་
གདམས་པ་དང་། ཨ་ཁུ་བསམ་འགྲུབ་རྒྱལ་པོའི་ཕོ་བྲང་དུ་བཙོན་བཀག་བྱས་
པའི་དཔལ་སྐྱིད་དང་འཕྲད་སྐབས། ཁོ་མོར་ལན་ཆགས་མི་ཡོང་བའི་ཆེད་དུ་ངོ་
མི་ཤེས་པའི་ཚུལ་བསྟན་ཏེ་གསང་བརྡ་བཏང་བ་དང་། ཨ་ཁུ་བསམ་འགྲུབ་ཀྱིས་
ཐབས་མཁས་ཀྱིས་རྒྱལ་པོ་ལ་ལྷ་སྐྱིད་རང་གི་སྐྱེ་ཡུལ་ལྷ་འབབ་སྐྱིད་གཞོང་གི་་་་
ཀུན་བཟང་ཤར་རིའི་རྩེ་ལ་བསང་གསོལ་གཏོང་བར་ཞུས་པའི་དམིགས་ཡུལ་ནི།
དཔལ་སྐྱིད་དང་གསེར་འཇིག་གཉིས་མཉམ་དུ་བྲོས་བྱོལ་བྱ་བའི་( ལམ་དུ་་་་་་
འགྱུར་ལྡོག་བྱུང་བས་དོན་དེ་མ་འགྲུབ་）ཕྱིར་ཡིན་པ་དང་། ཨ་ཁུ་བསམ་འགྲུབ་
ཀྱིས་ཐབས་བརྒྱ་ཇུས་སྟོང་གིས་དཔལ་སྐྱིད་ལ་འཕྲད་ཅིང་རང་ཉིད་ཀྱི་ལྟ་ཚུལ་་་
བརྗོད་དེ་ཁོ་མོའི་སེམས་ན་གྲ་སྒྲིག་ཡོད་པར་བྱས། དེ་དག་གིས་ཨ་ཁུ་བསམ་
འགྲུབ་ཀྱིས་དཔལ་སྐྱིད་ཀྱི་ལས་དབང་ལ་ཐུགས་ཁུར་ཚད་མེད་བྱས་པ་མཚོན་་་
པར་མ་ཟད། ཨ་ཁུ་བསམ་འགྲུབ་ནི་ཁོག་ཡངས་དཀྱེལ་ཆེ་ཡིན་པ་གསལ་བར་
བསྟན་པ་རེད། །
གསེར་འཇིག་དང་དཔལ་སྐྱིད་གཉིས་ཀྱི་སྐྱོ་གར་གྱི་འབྱུང་རྩ་ནི་བློན་ཆེན་་
གྲགས་པ་དབང་ཕྱུག་རེད། རྩོམ་པ་པོས་ཁོང་ཁྲོའི་མེ་ལྕེ་ཤིན་ཏུ་འབར་ཞིང༌།
གནད་དུ་ཁེལ་ཞིང་དོན་ལ་གཞོལ་བའི་སྒོ་ནས་གྲགས་པ་དབང་ཕྱུག་གི་ཤེས་་་་་
མེད་དང་བསམ་མེད། ཁྲམ་དང་གཡོ་སྒྱུ། ཕྱིན་ཅི་ལོག་གི་བསམ་བློ། གདུག་རྩུབ་
343 –



ཆེ་བའི་མི་གཞི། ངོ་ཚ་འོས་པའི་མཇུག་འབྲས་སོགས་ཤ་ཐོན་རུས་ཐོན་དུ་བྲིས་
ཤིང་། ངན་དགུ་ཚང་བའི་ངོ་གདོང་གི་སེང་རས་དམར་རྗེན་དུ་བཤུས་ཏེ་ལྟ་
མཁན་རྣམས་ཀྱི་གཟིགས་མོར་བཀྲམས་པ་རེད། །
གྲགས་པ་དབང་ཕྱུག་ནི་“ ཁ་འཇམ་པོ་དར་དཀར་འདྲ་བ། གཏིང་ནག་པོ་
ཚེར་མ་འདྲ་བ། ཁྲམ་གཡོ་སྒྱུ་རྒྱ་མཚོའི་འདམ་ལྟར་ཡོད་” ལ། བྱམས་སྙིང་རྗེ་
ཏིལ་འབྲུ་ཙམ་ཡང་མེད་པའི་མིར་རྫུས་གཅན་གཟན་ཞིག་ཡིན་པས་དཔལ་སྐྱིད་
ཀྱི་ཨ་མ་ལ་མཁོ་དུས་རྡོ་རྗེ་དང་མི་མཁོ་དུས་གདོན་རྫས་ལྟར་སྒོ་ཕྱིར་སྤྲད་པ་་་་་
དང་། ཚོང་པ་ཞིག་ཏུ་བརྫུས་ཏེ་རྒྱལ་སྲས་ཀུན་དགའ་ཟླ་ཆེན་ལ་བཙུན་མོ་
འཚོལ་དུ་ཕྱིན་ཏེ་འབངས་མི་སྡུག་ལ་སྦྱར་བར་མ་ཟད། རྒྱལ་པོ་ལ་ལྐོག་ནས་
གནས་ཚུལ་ཡར་ཞུ་བྱས་ཏེ་བཀྲ་ཤིས་བདེ་ལེགས་ཕུན་སུམ་ཚོགས་པའི་གཉེན་་་་
སྟོན་དེ་ཁྱོ་ཤུག་ཁ་འབྲལ་གྱི་ཡ་ང་བའི་ཉིན་མོར་བཏང་བ་དང་། གསེར་འཇིག་
ལ་དཔལ་སྐྱིད་འཚོལ་རོགས་བྱེད་མདོག་གིས་སྒོ་སྲུང་ལག་གི་མདུང་འཕྲོགས་ཏེ་
གསེར་འཇིག་བསད་པ་སོགས་ཝ་མོ་ལས་གཡོ་སྒྱུ་ཆེ་ཞིང་། སྤྱང་ཀི་ལས་གདུག་
རྩུབ་ཆེ་བའི་ཚུལ་མངོན་པ་རེད། །
ཡིན་ནའང་། ལོ་རྒྱུས་ཀྱི་འཁོར་ལོ་ནི་གྲགས་པ་དབང་ཕྱུག་གི་ཕྱིན་ཅི་ལོག་
གི་འདོད་འདུན་ལྟར་མ་འཁོར་བ་དང་། དོན་དངོས་ཀྱང་གྲགས་པ་དབང་ཕྱུག་
གི་སྟོང་བསམ་བཞིན་བབ་ཅོལ་ཡིན་མི་སྲིད། གྲགས་པ་དབང་ཕྱུག་ལ་སྨིན་པའི་
འབྲས་བུ་ནི། གསེར་འཇིག་གིས་གྲི་གཡུགས་ཏེ་མིག་ཡ་གཅིག་ཞར་དུ་བཅུག་པ་
དང་། ཨ་ཁུ་བསམ་འགྲུབ་ཀྱི་མདའ་མོ་གཅིག་གིས་ཨེན་ཙམ་གྱིས་བསད་པ་
དང་། རང་གིས་ཐབས་བརྒྱ་ཇུས་སྟོང་གིས་གནོད་བསྐྱེལ་ཏེ་གཅེས་པའི་སྲོག་
དང་བྲལ་བའི་དཔལ་སྐྱིད་ཀྱང་མ་གཞིར་རང་གི་བུ་མོ་ཡིན་ཞིང་། མཇུག་མཐར་
གྲགས་པ་དབང་ཕྱུག་ཅེས་པའི་བདུད་རྒན་སྡིག་ཏོ་ཅན་དེ་སྨྱོས་ཏེ། སྐབས་རེར་
འོང་འོང་ཟེར་ནས་བོང་བུའི་སྐད་རྒྱག་པ་དང་། ལན་རེར་ཨའོ་ཨའོ་ཟེར་ནས་
ཁྱིའི་ཟུག་སྐད་རྒྱག་པ་རེད། རྒྱལ་པོའི་སྲས་པོ་ཡང་ཤི་མིག་གསོན་ལ་རེ་སྟེ་ཤི་བ་
- 344 -



དང༌། གར་སྟེགས་སྟེང་ནས་རྒྱལ་པོས་རང་གི་བུ་ཤི་བ་ལ་ཆོ་ངེ་འདོན་པ་དང་
མཉམ་དུ། གསེར་འཇིག་དང་དཔལ་སྐྱིད་གཉིས་བྱེའུ་གཉིས་སུ་གྱུར་ཏེ་ཡངས་
ཤིང་རྒྱ་ཆེ་བའི་ཨ་སྔོན་དབྱིངས་ནས་ལྡིང་སྐོར་རྒྱག་པ་དང་། དུས་དང་རྣམ་པ་
ཀུན་ཏུ་ཕན་ཚུན་གྱི་སེམས་པ་གཅིག་ཏུ་འབྲེལ་ཞིང་། ངན་ཤགས་དང་འཐབ་མོ་
མེད་པར་ཕན་ཚུན་བརྩེ་བས་འགྲོགས་ཤིང་མཉམ་དུ་འཕུར་རོ། །
ཟློས་གར་འདི་ལ་བལྟས་ཚར་རྗེས། མི་རེའི་སེམས་ལ་གསེར་འཇིག་དང་
དཔལ་སྐྱིད་གཉིས་གཞན་གྱི་གནོད་འཚེ་ཐེབས་ཏེ་གཅེས་པའི་སྲོག་དང་བྲལ་བ་
རེད་སྙམ་མོད། ཡིན་ན་ཡང་ཁོ་གཉིས་ཀྱི་བཀུར་འོས་ཤིང་སྙིང་ཉེ་བའི་སྣང་
བརྙན་དེ་ལྷམ་མེ་ལྷན་ནེ་ལྷང་ངེར་ཡིད་ཀྱི་མེ་ལོང་ངོས་སུ་ཡང་ཡང་འཆར་བར་
མ་ཟད། ཁོ་གཉིས་ཤི་ཟིན་ན་ཡང་གསོན་པ་དང་འདྲ་ལ། གྲགས་པ་དབང་ཕྱུག་
དང་རྒྱལ་པོ་གཉིས་མ་ཤི་གསོན་པོར་ཡོད་ན་ཡང་། གདུག་རྩུབ་དང་སྨྱོ་ཧམ་གྱི་
ལས་ངན་པ་ཁོ་ན་བསགས་པས། མཐར་སྡུག་བསྔལ་མུ་མཐའ་མེད་པར་གྱུར་
ཅིང་། དོན་དངོས་སུ་ཁོ་ཚོ་ནི་ཤི་བ་ལས་ཀྱང་ཐུ། །
ཟློས་གར་འདིའི་བསམ་བློའི་ནང་དོན་གཏིང་ཟབ་ཅིང་ཡིད་འགུགས་ཀྱི་་་་
ནུས་པ་ལྡན་པ་ལས་གཞན། རྗོད་བྱེད་ཚིག་ལའང་སྙན་འཇེབས་ཡིད་དབང་
འཕྲོགས་པའི་དབུས་གཙང་གི་གཞས་དང༌། ཚིག་རྒྱག་གཏམ་དཔེ། དཔེ་ཆོས་
སོགས་བཀོལ་བས་ཐུན་མོང་མ་ཡིན་པའི་ཁྱད་ཆོས་ལྡན། དཔེར་ན། གསེར་
འཇིག་དང་དཔལ་སྐྱིད་གཉིས་ཀྱི་གཉེན་སྒྲིག་གི་སྟོན་ཐོག་ཏུ་ན་གཞོན་རྣམས་་་་
ཀྱི་སེམས་ཁོང་གི་རེ་འདུན་མཚོན་པའི་ཚིག་རྒྱག་ཅིག་ཡོད་པ་འདི་ལྟ་སྟེ།
བུ། སྐྱིད་པའི་ལྷ་འབབ་སྐྱིད་གཞུང་། །
བུ་མོ་མེ་ཏོག་འདྲ་བ། །
སེམས་ལ་ཡོད་པའི་བུ་མོའི། །
ཐུགས་ལ་ག་རེ་དགོངས་བྱུང་། །
བུ་མོ། ལང་ཚོ་དར་བའི་རྔོན་པ། །
- 345 -



དཀའ་བའི་ལས་ལ་བརྩོན་པ། །
ཁྱེད་ཚོ་ཐུགས་གཡེང་མ་གནང་། །
བུ་མོས་སྒུག་ནས་བསྡད་ཆོག །
བུ། ཁུ་བྱུག་གསུང་སྐད་སྙན་པས། །
དཔྱིད་ཤར་གསུང་བརྡ་གནང་བྱུང༌། ། །
མདའ་མོ་འབེན་ལ་ཕོག་སོང་། །
སྙིང་གཏམ་སེམས་ལ་ཟུག་སོང་། །
བུ་མོ། ལ་འདི་མཐོན་པོའི་རྩེ་ལ། །
ཤ་བ་བརྩེ་གདུང་ཟབ་པས། ་
ཤ་དང་ཡུ་མོའི་འདོད་སེམས། །
མཐོན་པོའི་རི་ལ་བཀོད་ཡོད། །
གོང་གི་ཚིག་རྒྱག་ལས་ཞིང་གྲོང་གི་བུ་བུ་མོ་རྣམས་ཀྱི་དགའ་སྤྲོ་ཚད་མེད་་་
པ་མཐོང་ཐུབ་ན་ཡང་། དཔལ་སྐྱིད་རྒྱལ་པོའི་ཕོ་བྲང་དུ་ཡོད་སྐབས་ལྷ་འབབ་
སྐྱིད་གཞོང་གི་ཕྱོགས་ལ་ཁ་གཏད་དེ་བླངས་པའི་སྐྱོ་གླུ་ནི་དེ་ལྟ་བུ་ཞིག་མིན་ཏེ།
( གཞས) བྱམས་བརྩེའི་མ་གཅིག་ཡོད་ཀྱང་། །
དེ་ཡི་བཞིན་རས་མ་མཇལ། །
སེམས་པའི་གཏན་གྲོགས་ཡོད་ཀྱང་། །
དེ་དང་གསོན་བྲལ་བྱས་བྱུང་། །
བྱ་གཅིག་ཡིན་ན་དགའ་བ། །
གནམ་འཕང་བཅད་དེ་ཕྱིན་ཆོག །
བྱིའུ་གཅིག་ཡིན་ན་དགའ་བ། །
གཤོག་རྩལ་ངོམ་ནས་འཕུར་ཆོག །
སེམས་སྡུག་བུ་མོ་ང་ནི། །
རྒྱལ་པོའི་ཚང་དུ་ལུས་སོང་། །
= 346 -



ཞེས་པའི་གཞས་འདི་ལ་ཉན་རྗེས། ལྟ་མཁན་རྣམས་ཀྱིས་ཞིང་པ་བུ་མོ་
འདིའི་སེམས་ཕམ་ཡིད་སྐྱོའི་མྱོང་བརྒྱུད་ལ་སྙིང་རྗེ་དང་། ལས་འབྲས་ལ་རྩིས་
བཤེར་མི་ཤེས་ཤིང་མི་ལུས་བདུད་སེམས་ཀྱི་མངའ་བདག་གི་གཏུམ་སྤྱོད་ལ་་་་་་
སྙིང་ནད་བཟོད་དུ་མེད་པ་སྐྱེད་པར་བྱེད་པ་མ་ཟད། ལྟ་མཁན་རྣམས་ཀྱང་
དཔལ་སྐྱིད་དང་འདྲ་བར་སེམས་ཁྲ་མོ་སྨུག་གིས་བཏུམས་ཏེ་ཅི་ཡིན་འདི་ཡིན་་་
མི་ཤེས་པའི་སེམས་ཁྲལ་ཞིག་ངང་གིས་འབྱུང་ངོ༌། །
མི་སྣའི་ལས་གླེང་ཁྲོད་དུ་བཀོལ་བའི་གཏམ་དཔེ་རྣམས་ཀྱང་འོས་ཤིང་་་་་་
འཚམ་སྟེ། དཔེར་ན། དཔལ་སྐྱིད་ཀྱིས་ཨ་ཁུ་བསམ་འགྲུབ་ཅིའི་ཕྱིར་ནམ་རྒྱུན་ཁོ་
མོར་ལྟ་རུ་མི་ཡོང་བའི་རྒྱུ་མཚན་འདྲི་སྐབས། ཨ་མས་བཤད་རྒྱུར། “ལུང་བའི་
ཕུ་ཐག་རིང་ཐུང་འདི་གོམ་གསུམ་མ་སྤོས་ན་ཧ་གོ་གི་མ་རེད། ཆུ་བོའི་གཏིང་
ཚད་ཟབ་མིན་འདི་ཆུའི་དཀྱིལ་ལ་མ་སླེབས་ན་ཧ་གོ་གི་མ་རེད། འཇིག་རྟེན་
འདིའི་སྐྱིད་སྡུག་གི་དཀའ་ངལ་ག་ཚོད་ཡོད་མེད་ནི་རང་སོ་སོའི་མཇིང་བར་མ་་
འཁྲི་ན་དེའི་ལྕི་ཡང་དེ་ཧ་གོ་གི་མ་རེད་” ཅེས་པས་དཔལ་སྐྱིད་ཀྱིས་ཨ་ཁུ་་་་་་་་
བསམ་འགྲུབ་ཀྱི་དཀའ་ངལ་ཤེས་པ་དང་། གཞན་ཡང་། “ གཡག་གིས་ཆུ་འཐུང་
མ་འདོད་ན་གཉའ་ནས་མནན་པས་མི་ཕན་” ཞེས་དང་། “ ལས་ཁ་ལ་ཉན་ན་
བསམ་དོན་འགྲུབ། གཏམ་སྙིང་ལ་བཞག་ན་རྒྱལ་ཁ་འཐོབ་” ཅེས་དང་། “ ཁྱུང་
དར་མའི་ལོ་ལ་ནམ་འཕང་གཅོད། གནམ་ཁ་ཞེང་ཆེ་རུང་ཡ་མི་ང་། བུ་དར་མའི་
ལོ་ལ་འཇིག་རྟེན་འགྲིམ། ས་ཁ་ཞེང་ཆེ་རུང་ཡ་མི་ང་” སོགས་མཚོན་ཤུགས་ཆེ་
ཞིང་གཞན་ལ་ངེས་པ་སྟེར་ཚབས་ཆེ་བའི་གཏམ་དཔེས་ཕྱུག་པས་སྐད་ཆའི་སྒྱུ་་་
རྩལ་གྱི་ཉམས་འགྱུར་མཐོར་འདེགས་བྱས་ཡོད།
རྒན་བསོད་ནམས་ཚེ་རིང་གིས་གསར་རྩོམ་བྱས་པའི་འཁྲབ་གཞུང་གཞན་
ཞིག་ཡོད་པ་ནི་《ཨ་ཁུ་སྟོན་པ་»ཞེས་པ་དེ་རེད། དེ་ནི་བོད་ཀྱི་རྩོམ་རིག་ལོ་རྒྱུས་
ཐོག་གི་སྤྲོ་གར་ཐོག་མ་ཡིན་ཞིང་། འཁྲབ་སྟོན་གྱི་སྐབས་སུ་དགའ་བསུ་དཔག་
ཏུ་མེད་པ་ཐོབ།
= 347 -



ཨ་ཁུ་སྟོན་པ་ནི་བོད་རིགས་མི་དམངས་ཀྱི་ཁ་ན་རླུང་ལྟར་གྲག་པའི་མི་སྣ་་
སྤྱང་གྲུང་འཛོམས་ཤིང་རྣམ་རིག་རྒོད་པོ་ཅན་ཞིག་ཡིན། ཁོང་ལ་ཡག་ཆོས་དང་
བཙོག་ཆོས་ཞེས་པའི་མཐོང་བ་ཀུན་སྨོན་གྱི་གཏམ་རྒྱུད་ལུ་གུའི་རྒྱུད་ལྟར་་་་་་་་
བརྗོད་ཀྱིས་མི་ལང་བ་ཞིག་ཡོད་པ་རྣམས་ཀྱིས་བོད་ཀྱི་ངག་རྩོམ་གྱི་གར་སྟེགས་་
སྟེང་ནས་གོ་གནས་གལ་ཆེན་ཞིག་བཟུང་ཡོད། ཡིན་ན་ཡང་། ཨ་ཁུ་སྟོན་པའི་
གཏམ་རྒྱུད་དེ་གཏམ་བརྗོད་ཟློས་གར་དུ་སྒྲིག་རྩོམ་བྱས་ཏེ་གར་སྟེགས་སྟེང་་་་་་་
འཁྲབ་པ་ནི་ཐེངས་དང་པོ་རེད། གཏམ་རྒྱུད་དེ་ནི་བོད་རིགས་མི་དམངས་ལ་ཆ་
རྒྱུས་ཆེ་བའི་བརྗོད་བྱ་ཞིག་ཡིན་པས། རྩོམ་པ་པོས་སྒྱུ་རྩལ་གྱི་ལམ་ནས་ཨ་ཁུ་
སྟོན་པའི་སྣང་བརྙན་སླར་བཞེངས་བྱས་ཏེ། གཅིག་ནས་ལྟ་མཁན་རྣམས་ལ་ཨ་
ཁུ་སྟོན་པའི་གཏམ་རྒྱུད་ཀྱི་གདོད་མའི་རྣམ་པ་སྟེ་སློབ་གསོའི་དོན་སྙིང་ལྡན་་་་་་
པའི་ཉིང་བཅུད་ལ་ལྟ་ཐུབ་པར་བྱ་བ་དང་། གཉིས་ནས་གདོད་མའི་རྣམ་པ་
མཐོར་འདེགས་དང་གསར་གཏོད་བྱ་བ་སྟེ་ཕྱོགས་དེ་ལ་སེམས་ཤུགས་མི་དམན་
པ་བཏོན་ཞིང་། ལྷག་པར་གཤམ་གྱི་གནད་འགག་འགའ་གཙིགས་སུ་བཟུང་བ་
སྟེ། ༡. ཨ་ཁུ་སྟོན་པ་དང་། རྫོང་དཔོན་ཁྲམ་རྒན་ཝ་མོ། ཕྱག་མཛོད་རྭ་གོག་
མཆུ་ཏོ་བཅས་ཀྱི་སྟེང་དུ་འགལ་འཐབ་འདུ་བར་བྱས་ཏེ། འཁྲབ་གཞུང་དེའི་
བྱུང་རིམ་ཆ་ཚང་སྤྱི་ཚོགས་ཀྱི་རྒྱབ་ལྗོངས་ངེས་ཅན་ཞིག་ཏུ་ཚོད་འཛིན་བྱས་་་་
པས་ས་གནས་ཀྱི་ཁྱད་ཆོས་མངོན་གསལ་ལྡན། ༢, ཨ་ཁུ་སྟོན་པ་དང་རྫོང་
དཔོན་བར་གྱི་འཐབ་རྩོད་བརྗོད་བྱར་འདེམ་པ་ལ་དཔེ་མཚོན་གྱི་རང་བཞིན་་་་
ཆེས་ཆེར་ལྡན་ཞིང་ཀུན་གྱི་སྙིང་ནད་སངས་བྱེད་ཅིག་ཡིན་པས། གཙོ་གནད་
འབུར་དུ་ཐོན་ཞིང་ལྟད་མོ་བ་ལ་བག་ཆགས་གཏིང་ཟབ་ཅིག་བཞག ༣. ཨ་ཁུ་
སྟོན་པའི་སྤྱང་གྲུང་འཛོམས་ཤིང་ཐབས་ལ་མཁས་པ། དགོད་བྲོ་བའི་ཁྱད་ཆོས་
ལྡན་པ། གཞན་ཕན་ལྷག་བསམ་ཆེ་བ། དབང་སྒྱུར་པ་ལ་འཐབ་རྩོད་བྱེད་ཕོད་
པ་དང་བྱེད་མཁས་པའི་རང་གཤིས་ཀྱི་ཁྱད་ཆོས་སོར་བཞག་བྱས་ཏེ། སྙིང་ཉེ་
ཞིང་གུས་པར་འོས་པ། བླ་ན་མེད་ཅིང་ཆ་ཚང་བའི་དཔེ་གཞིའི་སྣང་བརྙན་ཞིག་
- 348 -



འབྲི་བཞེངས་བྱས་པ་བཅས་སོ། །
འཕན་པོ་ས་ཆ་དཔེ་གཞིའི་ཁོར་ཡུག་ཏུ་འདེམ་པ་དང༌། རྫོང་དཔོན་དང་
ཕྱག་མཛོད་གཉིས་འཐབ་རྩོད་བྱ་ཡུལ་དུ་འདེམ་པ་ལ་དོན་སྙིང་ལྡན་ཞིང་མང་་་་
ཚོགས་ཀྱི་རྨང་གཞི་བརྟན་པོ་མཆིས་ཏེ། ངག་རྒྱུན་ལ་འཕན་པོའི་ཡུལ་ནི་ནམ་
རྒྱུན་ཨ་ཁུ་སྟོན་པ་འགྲོ་འདུག་བྱེད་ས་ཡིན་ཞིང་། རྫོང་དཔོན་དང་ཕྱག་མཛོད་
གཉིས་ནི་ཡུལ་ཁམས་དེ་བདག་བཟུང་བྱེད་མཁན་གྱི་ས་གནས་ཀྱི་རྒྱལ་པོ་ལྟ་བུ་་
རེད།
དེ་ཡང་འགོ་ཚུགས་པའི་ལེ་ཚན་དུ་འདི་ལྟ་བུའི་གཞས་ཚིག་ཅིག་མཆིས་ཏེ།
ཁྱེད་སེར་བ་དགུང་ནས་འབབ་གྱུར་ཀྱང་། །
ང་སེར་འགོག་སྔགས་པ་འོག་ན་ཡོད། །
སྤྲིན་དུམ་བུ་དགུ་ལ་མ་བཏང་ན། །
ང་སེར་འགོག་སྔགས་པ་མིན་པའི་རྟགས། །
ཁྱེད་སེར་བ་དགུང་ནས་འབབ་གྱུར་ཀྱང་། །
སྤྲིན་ནག་པོའི་ཁ་ལོ་ང་ཡིས་སྒྱུར། །
ངས་གཡུ་འབྲུག་ཐང་ལ་མ་འཕངས་ན། །
ང་སེར་འགོག་སྔགས་པ་མིན་པའི་རྟགས། །
དྲིན་ཆེན་པོའི་མ་དང་ཕ་ཡུལ་གཉིས། །
ཉམ་ཆུང་ཆུང་མི་སེར་རྣམ་པ་ལ། །
ང་ཨ་ཁུ་སྟོན་པས་མི་ཕན་ན། །
ཇ་ལན་དེ་ཆུས་འཇལ་མ་རེད་དམ། །
ཞེས་པའི་དམངས་གཞས་འདི་ལས། ཨ་ཁུ་སྟོན་པ་དང་ཉམ་ཆུང་མི་སེར་
ཚོ་གཅིག་སེམས་གཅིག་ཏུ་འབྲེལ་ཞིང་། གདུག་རྩུབ་ཅན་གྱི་དབང་སྒྱུར་པ་
རྣམས་བྱ་དཀའ་བྱེད་གཏད་ཀྱི་གནས་སུ་བསྐྱལ་ཏེ། མི་སེར་རྣམས་ཀྱི་སྙིང་ནད་
སངས་པ་བྱེད་པར་ཁོང་ལ་ཡིད་ཆེས་དང་ཆོད་སེམས་ཡོད་པ་བསྟན།
- 349 -



འཁྲབ་གཞུང་འདིར་གདམ་གསེས་བྱས་པའི་དཔེ་གཞིའི་དོན་རྐྱེན་གྱིས་སྐུ་
ངོ་དག་གི་སྐྱུག་བྲོ་བའི་བསམ་སྦྱོར་ལ་ཟུར་ཟ་གང་ལེགས་བྱས་པ་དང༌། ཨ་ཁུ་
སྟོན་པའི་དཔའ་ངར་དང་སྤྱང་གྲུང་འབུར་ཐོན་གྱིས་བསྟན། དེ་ཡང་དཔེ་
གཞིའི་དོན་རྐྱེན་ལ་གཤམ་གྱི་ཕྱོགས་གསུམ་གྱི་ནང་དོན་ཡོད་དེ། ་
དང་པོ། ཐབས་མཁས་ཀྱིས་མ་རུངས་དཔོན་ངན་ལ་ཆད་པ་བཅད་དེ་ཁོ་
ཚོ་ཅི་བྱ་གཏོལ་མེད་ཀྱི་གནས་སུ་བསྐྱལ་བ་སྟེ། དཔེར་ན། རྫོང་དཔོན་གྱི་ལྕམ་མོ་
ནི་སྐྱི་ཐེར་ཞིག་ཡིན་པ་ལ། ཨ་ཁུ་སྟོན་པས་དབུ་སྐྲ་འཛུགས་པར་ཁས་འཆེས་ཏེ་
སྙུང་བུ་ཡིས་སྐྲ་བཙུགས་པས། ལྷ་ལྕམ་གྱིས་ཟུག་རྔུ་མ་བཟོད་པར་ངག་ནས་སྐད་
ངན་ཤོར་བ་དང་། མགོ་ནས་ཁྲག་དམར་ཙ་ར་ར་བཞུར་བ་ལྟ་བུའོ། །
གཉིས་པ། བློ་རིག་པ་དང་ཐབས་བཀོད་པ་ལ་བརྟེན་ནས། སྐུ་ངོ་ལ་མཛོད་
ཁང་གི་དངོས་པོ་འབངས་མི་སེར་ལ་སྟེར་དུ་བཅུག་པ་སྟེ། དཔེར་ན། མར་ཁྲལ་
མི་སྤྲོད་པའི་ཐབས་ལ་འཁྲབ་གཞུང་ལས་ངོ་མཚར་རྨད་དུ་བྱུང་བའི་བརྗོད་་་་་
གཏམ་བྲིས་ཡོད་པ་འདི་ལྟ་སྟེ།
ཨ་ཁུ་ན་རེ། （ཧ་ལས་མདོག་གིས་）ཨ་ཙི། ད་དངོས་གནས་དཔེ་
བསགས་པ་རེད། བུ་རང་གིས་རང་གི་བོང་བུར་ཡག་པོ་མི་ལྟ་བར་ག་རེ་བྱེད།
ངས་བུ་རང་ལ་བོང་རྟེའུ་ཡག་པོ་བྱས་ནས་ལྟོས་ཞེས་སྐེ་ལ་ཡི་གེ་འབྲི་འབྲི་བྱས་་་
ནས་མངགས་མ་བྱུང་ངམ། ད་བོང་རྟེའུ་ཡིས་འོ་མ་ཚང་མ་བཏུང་ཚར་ཡོད་ན།
རྐུ་ངོའི་མར་ཁྲལ་འདི། མར་ཁྲལ་གང་འདྲ་བྱས་ནས...
སྐུ་ངོ་ན་རེ། ག་རེ། བོང་བུའི་མར...
ལྕམ་ན་རེ། (ཧ་ལས་ཏེ་）ཨ་ཙི། ད་སྤྲང་པོ་དེ་ཚོས་ང་ལ་བོང་མར་
དཀྲོགས་ནས་སྐྱེལ་གྱི་ཡོད་པ་རེད། །
ལྕམ་ན་རེ། ངོ་མ་དཔེ་བསགས་སོང་། བོང་མར་ཟོས་ན་ལྐུགས་པར་
འགྱུར་བ་མིན་ནམ། །
ཕྱག་མཛོད་ན་རེ། རེད་ལགས། དེ་འདྲ་བྱས་ཡོང་བསམ་མ་བྱུང་། ( ཚིག་
- 350 —



པ་ཟ་བཞིན་ཨ་ཁུ་ལ་） ཀྭ་ཡེ། ཁྱོད་རང་གིས་མི་ངན་དེ་ཚོ་ཚང་མ་ཚུར་བོས་ཤོག
ངས་ག་ལེར་བྱས་ནས་བཀོད་པ་བཤད་ཆོག
ཨ་ཁུ་ན་རེ། བུ་ཆུང་། ངེད་གཉིས་ཁོང་ཚོར་སྐད་གཏོང་དུ་འགྲོ། （ མར་
བསྐྱོད་)
སྐུ་ངོ་ན་རེ། ཧིན། འདི་འདྲ་དཔེ་སྲིད་དོགས་མེད། ས་སྟེང་འདིར་རང་
དང་རང་འདྲའི་རྫོང་དཔོན་ང་ཆེ་ང་བཙན་ཟེར་མཁན་ཚོས་ངས་བོང་མར་་་་་
ཟོས་པ་གོ་ན་རྗེས་སུ་ང་མིའི་དཀྱིལ་ལ་གདོང་ག་འདྲ་བསྟན་དགོས་པ་རེད།
(ཨ་ཁུ་དང་མི་སེར་རྣམས་ཡར་ཡོང་)
ཕྱག་མཛོད་ན་རེ། ཟ་འདྲེ་ཁྱེད་ཚོས་སྐུ་ངོ་ལ་བོང་མར་འབུལ་དགོས་
པའི་རྒྱུ་མཚན་གང་ཡིན་ནམ། །
མི་སེར་ཀ་ན་རེ། ལགས། སྐུ་ངོ་ཆེན་པོ་དགོངས་པ་དྭངས་པ་ཞིག དེ་
སྔོན་ང་ཚོས་ལོ་ལྟར་བོང་མར་འབུལ་དུས་ཕྱག་མཛོད་སྐུ་ཞབས་ཀྱིས་འགྲིག་གི་་་
མ་རེད་ཅེས་བཀའ་བཀྱོན་ཚིག་གཅིག་ཀྱང་གནང་མ་མྱོང་སྟབས། ང་ཚོའི་
བསམ་པར་སྐུ་ངོ་ལྷན་རྒྱས་བོང་མར་བཞེས་རྒྱུ་ཐུགས་མཉེས་པོ་གནང་གི་་་་་་་
འདུག་བསམས་ནས་བོང་མར་འབུལ་གྱི་ཡོད།།
ཕྱག་མཛོད་ན་རེ། ག་རེ། སུས་ཁྱོད་ཚོར་བོང་མར་ཁྱེར་ཤོག་ཟེར་གྱི་
འདུག་གམ། ཁྱེད་ཚོས་བསྐྱལ་ཡོང་བ་དེ་བོང་མར་ཡིན་པ་སུས་ཤེས་ཀྱི་རེད།
ཨ་ཁུ་ན་རེ། ལགས། རྫོང་ཡོངས་ཀྱི་མི་སེར་སུ་ཞིག་ལའང་འབྲི་མར་
འབུལ་ཡས་རྩ་བ་ནས་མེད་པ་དེ་ཕྱག་མཛོད་སྐུ་ཞབས་ཀྱིས་མཁྱེན་གྱི་ཡོད་ཤག་་
ལ་བརྩིས་འདུག
ཕྱག་མཛོད་ན་རེ། དེ་དེ་དེ། ཁྱོད་རང་རྐུབ་བཙུམ་ནས་སྡོད།
སྐུ་ངོ་ན་རེ། （ཕྱག་མཛོད་ལ་ཁ་གཏད་ནས་）དེ་སྔོན་ཁོ་ཚོས་བསྐྱལ་ཡོང་
བའི་མར་ད་དུང་གཉེར་ཚང་ནང་མང་ལོད་འདུག་གམ།
ཕྱག་མཛོད་ན་རེ། ལགས། ད་དུང་མང་པོ་ཡོད། །
- 351 —་



སྐུ་ངོ་ན་རེ། ཀྭ་ཡེ། སྟོན་པ་ཁྱོད་རང་ད་ལྟ་ལམ་སང་ཕྱག་མཛོད་སྐུ་
ཞབས་དང་མཉམ་དུ་ཕྱིན་ནས་གཉེར་ཚང་ནང་ཡོད་པའི་བོང་མར་དེ་ཚོ་ཚང་་་
མ་ཕྱི་ལ་གཡུག་པར་རྒྱུག་དང་།
ཨ་ཁུ་ན་རེ། ལགས་སོ། 【སྐྱོད་གྲབས་སུ་ལྷ་ལྕམ་ལ་སེར་སྣ་སྐྱེས་ཏེ་ཨ་ཁུ་
ལ་སྨྲས་དོན་）
ལྷ་ལྕམ་ན་རེ། ཨ་ཁུ། གང་གིས་བོང་མར་ཡག་པོ་དབྱེ་འབྱེད་ཤེས་ཀྱི་ཡོད་
དམ། །
ཨ་ཁུ་ན་རེ། ལགས། དེ་ལས་སླ་པོ་རེད། འབྲི་མར་དང་བོང་མར་གཉིས་
ཀྱི་ཁ་དོག་རྩ་བ་ནས་འདྲ་གི་མ་རེད། །
ཕྱག་མཛོད་ན་རེ། ག་འདྲས་ཟེ།
ཨ་ཁུ་ན་རེ། བོང་མར་ནི་འབྲི་མར་ལས་སེར་གྱི་རེད། འབྲི་མར་ནི་བོང་
མར་ལས་དཀར་གྱི་རེད....
སྐུ་ངོ་ན་རེ། ཁྱོད་རང་མགྱོགས་ཙམ་ཕྱིན་ནས་བོང་མར་ཚང་མ་ཕྱི་ལ་
གཡུགས་ཤོག འགྱོ་
དེ་ལྟར་ཨ་ཁུ་སྟོན་པ་དང་མི་སེར་རྣམས་ཀྱིས་དེ་ནས་བཟུང་མར་ཁྲལ་་་་་
འཇལ་མི་དགོས་པར་མ་ཟད། ད་དུང་སྔོན་ཆད་འཇལ་བའི་མར་ཐམས་ཅད་
བགོ་བཤའ་བྱས་ཏེ་འཚོ་བ་ལེགས་བཅོས་བྱས་པ་རེད། །
གསུམ་པ། སྐུ་ངོའི་ཞབས་ཞུར་བསྡད་ན་ཡང་དཀའ་ལས་མྱངས་མ་དགོས་
པར་མ་ཟད། ཐབས་མཁས་ཀྱི་སྒོ་ནས་གླ་ཆ་སྔར་བཞིན་བླངས་པ། དཔེར་ན། ཨ་
ཁུ་སྟོན་པ་སྐུ་ངོ་ཆེན་པོའི་ཞབས་ཕྱིར་སྡོད་སྐབས། སྐུ་ངོས་ཁོ་ལ་ཆ་རྐྱེན་གསུམ་
བརྩིས་པ་སྟེ། སྐུ་ངོའི་ཞབས་ཕྱིར་སྡོད་པའི་རིང་ལ་ཉི་མ་རེར་སྤག་ཕོར་བ་གང་
རེ་མ་གཏོགས་ཟོས་མི་ཆོག་པ་དང་། སྐུ་ངོ་ཡོད་ས་ནས་གཞས་བཏང་མི་ཆོག་པ་
དང་། སང་ལོ་ཁམ་བུའི་མེ་ཏོག་ཤར་མ་ཐག་ལྕམ་མོ་ལ་དབུ་སྐྲ་བཟང་ཐག་ཆོད་
ཅིག་འཛུགས་དགོས་ཞེས་ན་ཡང་། ཨ་ཁུ་སྟོན་པས་ཇ་མདོང་མོ་ཕྱེད་ཀ་དང་
- 352 -



རྩམ་པ་བྲེ་བཅུ་ཤོང་བའི་ཕོར་བའི་ནང་དུ་རྩམ་པ་ཟོས་པ་དང་། ནམ་རྒྱུན་སྐུ་
ངོའི་མདུན་ནས་རྣམ་ཐར་བཏང་བ་མ་ཟད། ལྷ་ལྕམ་གྱི་སྐྲ་འཛུགས་ཁུལ་གྱིས་
མགོ་ལ་སྙུང་བུས་འཛེར་ཏེ་ཁྲག་བཞུར་དུ་བཅུག་པ་དང་། ལྷ་ལྕམ་གྱི་རྒྱན་ཆའི་
སྒམ་ཆུང་ནང་གི་གསེར་དངུལ་ནོར་བུའི་རིགས་རྣམས་འབངས་མི་སེར་ལ་་་་་་་
བཀྲམ་པ་དང་། ཨ་ཁུ་སྟོན་པས་སྐུ་ངོ་ལ་མཛོད་ཁང་གི་འབྲུ་རྣམས་འབངས་ལ་
བུ་ལོན་གཏོང་དུ་བཅུག་སྟེ་སང་ལོ་འབྲུ་བུན་ལ་“ གྲོ་ལྡབ་གཅིག་” སྤྲོད་པར་ཨ་་
ཁུ་སྟོན་པས་ཁས་བླངས་ཤིང་། མཇུག་མཐར་བྲོ་འཁྲབ་མཁན་ཁག་ཅིག་བོས་
ཡོང་ནས་བྲོ་ལྡབ་ཅིག་འཁྲབ་སྟེ་མགོ་བསྐོར་བ་སོགས། མདོར་ན་ཨ་ཁུ་སྟོན་པས་
“ རྟ་རྒོད་པོ་ཇི་འདྲ་ཞིག་ཡིན་ན་ཡང་སྲབ་ནས་དམ་པོར་བཟུང་ཚར་ན་སྐྱག་་་་་
དགོས་པ་རྩ་བ་ནས་མེད་” ཅེས་འབངས་མི་སེར་ལ་བསྒོས་པ་ལྟར། དཔོན་ངན་
དག་གི་ཞན་ཆ་བཟུང་ནས་འབངས་མི་སེར་ལ་བདེ་སྐྱིད་བསྐྲུན་ཏེ། “ཉམ་
དམན་རྣམས་སྤྱང་ཞིང་གྲུང་ལ་ཆེར་རློམ་རྣམས་གླེན་ཞིང་ལྐུགས་པའི་” བདེན་་
དོན་དེ་གསལ་བཤད་བྱས།
གཞན་ཡང་། འཁྲབ་གཞུང་འདིར་“ མི་ངན་ལ་དབང་བྱུང་ན་ཆུ་ལ་བྲེ་
འཇལ་དུ་འཇུག་” དང་། “རྒྱལ་པོའི་བཀའ་ལས་བློན་པོའི་རྟ་ལྕག་བཙན།”
“ ཁོ་བོང་བུར་ཉལ་སྟངས་བཅོད་བརྒྱད་ཡོད་ན། ང་ཚོང་པར་སློང་སྟངས་བཅུ་
དགུ་ཡོད” “ར་བསད་དེ་ལུག་སྡར་དགོས་པ་ཞིག་དང་། ཁྱི་བརྡུངས་ཏེ་ཕག་
པ་འདྲོག་དགོས་པ་ཞིག་བཟོས་ཆོག་” “ གཡུལ་ཐག་ཆོད་དུས་སྤག་ཐག་ཆོད།”
“ ཕོ་རབ་གཅིག་གི་བློ་རྩེ་ལས། ཕོ་འབྲིང་གསུམ་གྱི་གྲོས་བསྡུར་དགའ།” “ཁལ་
བོང་བུས་ཁུར་ན་རྒྱ་ལམ་གྱི་རྐེད་པ་ན་དོན་མེད།” “ཁ་སྟོང་ནང་གི་ཚིག་སྟོང་།
ལག་སྟོང་ནང་གི་ཕྱག་རྒྱུ།” ཞེས་པ་སོགས་ཀྱི་གཏམ་དཔེ་དང་། “འདོགས་ཁྱི་
ཟེར་དུས། གཟུགས་སྟོབས་བོང་བུ་ལས་ཆེ་བ། སྤུ་མདོག་གསེར་འོད་ཆེམ་ཆེམ།
རལ་པ་སེང་གེ་ལས་རྫིག་པ། རྣ་ཅོག་རྒྱ་ཁྱི་ལས་འདྲོང་བ། སུག་མཐིལ་ཀ་བ་ལས་
སྦོམ་པ། སྡེར་མོ་ཁྱུང་ལས་རྣོ་བ།” ཞེས་དང་། “ སེམས་སྐྱིད་པ་ཉི་མ་ཤར་བ་ལྟ་
- 353 -



བུ་དང༌། ལུས་བདེ་བ་བདུད་རྩིར་རོལ་བ་བཞིན་” ཞེས་པའི་དཔེ་རྣམས་ལ་
གསོན་ཉམས་ལྡན་ཞིང་ཕལ་སྐད་ཀྱི་རང་བཞིན་ལྡན་པར་མ་ཟད། འདྲེ་དཀར་
དང་གཞས་ཚིག་བཀོད་པ་རྣམས་ཀྱང་འོས་ཤིང་འཚམས་ལ་ཡིད་དབང་འཕྲོག་་
པར་བྱེད་དོ། །
ས་བཅད་ལྔ་པ། རང་རྒྱལ་གྱི་གློག་བརྙན་ལོ་རྒྱུས་སྟེང་གི་
བོད་སྐད་ཀྱི་གློག་བརྙན་དང་པོ།
བཅིངས་འགྲོལ་གྱི་རྗེས་སུ་མཁས་པའི་དབང་པོ་གསུང་རབ་རྒྱ་མཚོ་་་་་་་་
མཆོག་གཙོ་བྱས་ཏེ་ཐོག་མར་གློག་བརྙན་སྒྲ་བསྒྱུར་གྱི་བྱ་བ་བསྒྲུབས་ཤིང་། ད་
ལྟའི་བར་དུ་རྒྱལ་ཁབ་ཕྱི་ནང་གི་གློག་བརྙན་དང་བརྙན་འཕྲིན་ཟློས་གར་་་་་་་་
བགྲང་གིས་མི་ལང་བ་བོད་སྐད་དུ་བསྒྱུར་པ་མ་ཟད། ནང་ལོགས་ཀྱི་གློག་བརྙན་
བསྒྱུར་སྐྲུན་ཁང་དང་བརྙན་འཕྲིན་ཟློས་གར་བསྒྱུར་སྐྲུན་ཁང་གིས་ཀྱང་རྒྱ་སྐད་
ཀྱི་ལམ་ནས་བོད་ཀྱི་འཚོ་བ་མཚོན་པའི་གློག་བརྙན་དང་བརྙན་འཕྲིན་ཟློས་་་་་་
གར་བསྒྱུར་སྐྲུན་བྱས། རྨང་གཞི་དེའི་སྟེང་ནས་ད་ལྟ་རང་རྒྱལ་གྱི་གློག་བརྙན་ལོ་
རྒྱུས་སྟེང་འཁྲབ་ཁྲིད་པ་དང་གཞུང་རྩོམ་པ་པོ། འཁྲབ་སྟོན་པ་དང་མཛེས་རྩལ་
པ་བཅས་བོད་རིགས་ཡིན་པའི་གློག་བརྙན་ཐེངས་དང་པོའམ། བོད་རིགས་ཀྱི་
འཚོ་བ་མཚོན་པའི་བོད་སྐད་ཀྱི་གློག་བརྙན་དང་པོ། རྒྱལ་སྤྱིའི་གློག་བརྙན་
འགྲན་བསྡུར་དུ་ཞུགས་ནས་བྱ་དགའ་མང་པོ་ཐོབ་པའི་བོད་སྐད་ཀྱི་གློག་་་་་་་་
བརྙན་དང་པོ་«ལྷིང་འཇགས་ཀྱི་མ་ཎི་རྡོ་འབུམ་》ཞེས་པ་བྱུང་བ་དེས། རང་
རྒྱལ་གྱི་གློག་བརྙན་ལོ་རྒྱུས་སྟེང་སྔ་ན་མེད་ཅིང་གཟི་བརྗིད་ལྡན་པའི་རྡོ་རིང་་་་
ཞིག་བསླངས་པ་རེད།
བོད་རིགས་འཁྲབ་ཁྲིད་པའི་ཐོག་མ་པདྨ་ཚེ་བརྟན་ནི་སྤྱི་ལོ་༡༩༦༩ལོར་་་
མཚོ་སྔོན་ཞིང་ཆེན་མཚོ་ལྷོ་བོད་རིགས་རང་སྐྱོང་ཁུལ་དུ་སྐྱེས། ༡༩༩༡ ལོ་ནས་
– 354 -



༡༩༩༥ ལོའི་བར་ནུབ་བྱང་མི་རིགས་སློབ་གྲྭ་ཆེན་མོ་ནས་སློབ་སྦྱོང་བྱས་ཤིང་།
༢༠༠༠ ནས་བཟུང་ནུབ་བྱང་མི་རིགས་སློབ་གྲྭ་ནས་རྩོམ་རིག་གི་ཧྲེ་ཧྲི་བཏོན།
༢༠༠༢—༢༠༠༤ལོའི་བར་པེ་ཅིན་གློག་བརྙན་སློབ་གླིང་ནས་ཟབ་སྦྱོང་བྱས་
པ་དང༌། ༢༠༠༤ལོར་པེ་ཅིན་ཧི་མ་ལ་ཡ་གློག་བརྙན་བརྙན་འཕྲིན་རིག་གནས་
ཁྱབ་སྤེལ་ཚད་ཡོད་ཀུང་ཟི་གསར་དུ་བཙུགས། ཁོང་གིས་༡༩༩༡ ལོ་ནས་བཟུང་
སྔ་གཞུག་ཏུ་«བོད་ལྗོངས་རྩོམ་རིག་》དང་། 《བོད་ལྗོངས་སྒྱུ་རྩལ»། «མི་
རིགས་རྩོམ་རིག»། «སྦྲང་ཆར་》སོགས་སུ་བོད་ཡིག་དང་རྒྱ་ཡིག་གི་སྒྲུང་
འབྲིང་དང་སྒྲུང་ཐུང་བཞི་བཅུ་ལྷག་དང་། བསྒྱུར་རྩོམ་བཅུ་ཕྲག་ལྷག དཔྱད་
རྩོམ་དུ་མ་སྤེལ་བར་མ་ཟད། （AJE # Z4 རླུ》ཞེས་པའི་རྣམ་ཐར་ཆེན་མོ་ཞིག་
ཀྱང་དཔེ་སྐྲུན་བྱས།
ཁོང་གིས་འཁྲབ་གཞུང་རྩོམ་སྒྲིག་དང་འཁྲབ་ཁྲིད་བྱས་པའི་«ལྷིང་་་་་་་་
འཇགས་ཀྱི་མ་ཎི་རྡོ་འབུམ་》ལས། ལོ་སར་ཚེས་གཅིག་ནས་ཚེས་གསུམ་བར་གྱི་
དུས་ཡུན་ཐུང་ངུའི་ནང་དུ་བནྡེ་ཆུང་ཆུང་ཞིག་དགོན་པ་ནས་རང་ཡུལ་དུ་ཐོན་་་
པ་དང་། རང་ཡུལ་ནས་དགོན་པར་ལོག་པའི་ལམ་བར་གྱི་གནས་ཚུལ་དང་།
དགོན་པ་དང་གྲོང་སྡེ་རུ་བྱུང་བའི་གནས་ཚུལ་རྣམས་དལ་ལྷོད་ཞི་འཇགས་་་་་་
ཀྱིས་ལྟ་མཁན་གྱི་སྤྱན་ལམ་དུ་བཤམས་ཡོད། སྤྱིར་གློག་བརྙན་འདིའི་བྱུང་རིམ་
ལ་ཀྱག་ཀྱོག་དང་རྙོག་འཛིང་མི་ལྡན་ཞིང་མི་སྣའི་བར་གྱི་འགལ་འདུ་ཛ་དྲག་་་་
མིན་ན་ཡང་། གཏམ་རྒྱུད་དེའི་ཤུགས་ལ་བསྟན་པའི་ནང་དོན་དང་ལྟ་མཁན་
རྣམས་ལ་གསེད་འགྲོལ་བྱས་པའི་གནད་དོན་ནི་ཕུན་སུམ་ཚོགས་པ་ཞིག་མཆིས་
ཏེ། བན་ཕྲུག་དེའི་དགོན་པ་དང་ཕ་ཡུལ་གྱི་འཚོ་བའི་ཁྱད་པར་བྲིས་པ་བརྒྱུད་
ནས། ཁྱིམ་པ་དང་རབ་བྱུང་པའི་བར་གྱི་འགལ་འབྲེལ། ཆོས་ལུགས་རིག་གནས་
དང་ཚོང་ལས་དཔལ་ཡོན་གཉིས་ཀྱི་འགལ་འཐབ། དངོས་ཡོད་འཚོ་བ་དང་ལྷ་
སྒྲུང་བར་གྱི་ཁྱད་པར། བོད་ཀྱི་རིག་གནས་དང་མི་རིགས་གཞན་གྱི་རིག་གནས་
བར་གྱི་འགལ་བ། རྒན་རབས་དང་གཞོན་རབས་གཉིས་ཀྱི་བསམ་བློའི་འཁྱེར་
- 355 -



སོ་མི་འདྲ་བའི་ཁྱད་པར་སོགས་མཚོན་ཡོད་ལ། བོད་མིའི་བརྩེ་གདུང་དང་
མཛེས་དཔྱོད་ཀྱི་ལྟ་བ། བླང་དོར་གྱི་ལྟ་བ། མི་ཚེ་དང་མ་འོངས་པར་མནོ་བསམ་
བཏང་ཡོད་པས། གློག་བརྙན་དེའི་རིན་ཐང་དང་གོ་བབ་སོགས་ལ་ངེད་ཅག་སུ་
ཞིག་ཡིན་རུང་བསམ་གཞིག་དང་གདེང་འཇོག་བྱ་རྒྱུ་ནི་འོས་འགན་ཞིག་ཏུ་་་་་
གྱུར་ཡོད།
གཞན་ཡང་གཏམ་རྒྱུད་བཀོད་སྒྲིག་ཐད་ནས་ཀྱང་གནད་འགག་གི་ཕྱོགས་
འགའ་ཡོད་དེ།
༡. བརྙན་འཕྲིན།
མང་ཚོགས་ཀྱི་འཚོ་བའི་ཆུ་ཚད་ཇེ་མཐོར་སོང་བ་དང་བསྟུན་ནས་བརྙན་་
འཕྲིན་དར་ཁྱབ་བྱུང་ཡོད་ལ། དེས་མི་རྣམས་ཀྱི་འཚོ་བ་དང་བསམ་བློ་ལ་ཤན་
ཤུགས་ཐེབས་དང་ཐེབས་བཞིན་ཡོད་ཕྱིར། བརྙན་འཕྲིན་འདིའི་ནང་དུའང་
མེད་དུ་མི་རུང་བའི་གྲུབ་ཆ་ཞིག་ཏུ་གྱུར་ཅིང་བྱུང་རིམ་འཕེལ་རྒྱས་ལའང་་་་་་་
འབྲེལ་བ་དམ་པོ་ཡོད། གཏམ་རྒྱུད་ཀྱི་མགོ་ཡང་དགོན་པའི་ནང་གི་གསར་བྱུང་
གི་དངོས་པོ་སྟེ་བརྙན་འཕྲིན་གྱིས་བརྗེའི་ཡིད་དབང་འཕྲོག་པ་ནས་བརྩམས་་་་
ཡོད་ལ། བརྗེ་དེས་རང་གི་ཕུ་བོས་བརྙན་འཕྲིན་ཞིག་ཉོས་པ་ཤེས་ནས་ཕ་ཡུལ་
དུ་སོང་ཞིང་། ཟློས་གར་འཁྲབ་ས་ནས་ཁ་རོག་ཏུ་ཁྱིམ་ལ་སོང་ནས་བརྙན་
འཕྲིན་ལ་བལྟས་པ་དང་། དེ་ནས་ཨུ་ཚུགས་ཀྱིས་བརྙན་འཕྲིན་དགོན་པར་
བསྐྱལ་དུ་བཅུག་ནས་ཨ་ཁུ་ལ་ལྟ་རུ་བཅུག མཇུག་མཐར་བརྙན་འཕྲིན་གྱིས་
བན་ཕྲུག་གི་བློ་ཁ་བསྒྱུར་བ་དང་། གཏམ་རྒྱུད་ཁྲོད་ཀྱི་མི་སྣ་ཡོངས་ལའང་ཤན་
ཤུགས་ཐེབས་པས། བྱུང་རིམ་གྱི་འཕེལ་རྒྱས་ལ་ཕྲེང་བ་ཐག་བརྒྱུས་ལྟ་བུའི་ནུས་
པ་ཐོན་ཞིང་བསམ་བློའི་སྙིང་པོ་མཚོན་པ་ལའང་ནུས་པ་གལ་ཆེན་ཐོན། །
༢. «ཐང་སིན་བླ་མའི་རྟོགས་བརྗོད»། །
གློག་བརྙན་འདིའི་ནང་དུ་«ཐང་སན་བླ་མའི་རྟོགས་བརྗོད་»ནི་མུ་་་་་་་
འབྲེལ་བརྙན་འཕྲིན་ཟློས་གར་གྱི་ཚུལ་དུ་བཀོད་སྒྲིག་བྱས་ཡོད། རྟོགས་བརྗོད་
- 356 -



འདིའི་རྩོམ་པ་པོ་ཝུའུ་ཁྲེང་ཨེན་ནི་སངས་རྒྱས་ཆོས་ལུགས་པ་ཞིག་མིན། རྟོགས་
བརྗོད་འདི་ལས་ཐང་སིན་བླ་མ་དགེ་སློབ་རྣམས་ནུབ་ཕྱོགས་སུ་དམ་པའི་ཆོས་་་
ལེན་དུ་སོང་བ་བྲིས་ཡོད་ནའང་། དོན་དངོས་སུ་རྒྱ་མི་རིགས་ཀྱི་བཀས་བཀོད་
རྒྱུན་འཛིན་རིག་གནས་ཀྱིས་ནང་བསྟན་རིག་གནས་ལ་གསེད་འགྲེལ་བྱས་པ་་་་་
ཞིག་རེད། ད་ལྟའི་དུས་ལ་སླེབས་པ་ན། རྟོགས་བརྗོད་དེ་མུ་འབྲེལ་བརྙན་འཕྲིན་
ཟློས་གར་དུ་བསྒྱུར་སྐྲུན་བྱས་ཤིང་། དེ་ཡང་དོན་ལ་ཚོང་ལས་སྤྲོ་གཡེང་རིག་
གནས་ཀྱིས་སྐད་གྲགས་ཆེ་བའི་རྟོགས་བརྗོད་དེ་འགྲེལ་བཤད་བྱས་པ་ཞིག་རེད།
ལོ་ངོ་གང་མང་གི་རིང་ལ། རྟོགས་བརྗོད་འདི་རྩོམ་རིག་གམ། བརྙན་འཕྲིན། ཐ་
ན་རིག་གནས་ཀྱི་རྣམ་པ་ལ་བརྟེན་ནས་མི་རྣམས་ཀྱིས་“ ཆོས་ལེན་འཇལ་སྐོར་་་
གྱི་སྤྱོད་ལམ་འདིའི་ངོས་འཛིན་ལ་ཤུགས་རྐྱེན་ཐེབས་ཤིང་། དེ་ནི་ངོ་མཚར་ཞིང་
དཀའ་བ་བརྒྱ་ཕྲག་བརྒྱུད་པའི་གཏམ་རྒྱུད་ཅིག་ཏུ་སེམས། འཁྲབ་ཁྲིད་པ་པདྨ་
ཚེ་བརྟན་གྱིས་དམིགས་ཡུལ་ཡོད་པའི་སྒོ་ནས་བྱུང་རིམ་དེ་འདྲ་ཞིག་བཀོད་་་་
སྒྲིག་བྱས་པ་ལ་བརྟེན་ནས། བོད་མིའི་འཚོ་བའི་ཁྲོད་ཀྱི་ཆེས་སྤྱིར་བཏང་གི་
གནས་ཚུལ་ཏེ། བནྡེའི་ཨ་ཁུ་སྟོད་ཉི་མ་ལྷ་སར་མཇལ་སྐོར་དུ་འགྲོ་བ་འབུར་དུ་
དོད་པ་མ་ཟད། དེང་དུས་འཚོ་བའི་ཁྲོད་གནས་འཇལ་བྱེད་པ་ནི་ཆོས་ལུགས་པ་
ཞིག་ལ་མཚོན་ན་ཆེས་རྒྱུན་ལྡན་དང་ཆེས་སྙིང་སྟོབས་ལྡན་པའི་ཆོད་སེམས་་་་་་
ཤིག་ཡིན་པ་ལས། ངོ་མཚར་རང་བཞིན་དང་ལྷ་འདྲེའི་གནོད་པ་ཡོད་མི་སྲིད་པ་
མཚོན་ཡོད། དེ་བས། གློག་བརྙན་འདི་རུ་རྟོགས་བརྗོད་དེ་བཀོད་སྒྲིག་བྱས་པས་
བྱུང་རིམ་ཕྲ་རབ་ཀྱི་སྒྲིག་བཀོད་ཐད་ནས་བལྟས་ན་གློག་བརྙན་འདིའི་བསམ་་་
བློའི་དོན་སྙིང་ཁོང་དུ་ཆུད་ཡོད་པ་མཚོན་ཐུབ།
༣. «དྲི་མེད་ཀུན་ལྡན་གྱི་རྣམ་ཐར»།
བོད་ཀྱི་ལྷ་མོ་«དྲི་མེད་ཀུན་ལྡན་གྱི་རྣམ་ཐར་》ནི་གློག་བརྙན་འདིའི་ཁྲོད་
ནས་“ གཏམ་རྒྱུད་ཁྲོད་ཀྱི་གཏམ་རྒྱུད་” ཅིག་ཏུ་བརྩིས་ཆོག - བན་ཕྲུག་དེ་ཕ་
- 357 -



ཡུལ་དུ་ལོག་རྗེས། རང་གི་ཕུ་བོ་དང་ཕུ་བོའི་གྲོགས་པོ་རྣམས་ཀྱིས་དྲི་མེད་ཀུན་
ལྡན་གྱི་རྣམ་ཐར་འཁྲབ་སྟོན་བྱས། འཁྲབ་ཁྲིད་པས་སྐབས་དེར་རྒྱལ་བུ་དྲི་མེད་
ཀུན་ལྡན་གྱིས་རང་གི་ལྕམ་མོ་དང་སྲས་སྲས་མོ། ཐ་ན་རང་གི་དཔྲལ་བའི་མིག་
ཀྱང་སྦྱིན་ནུས་པའི་གཏོང་ཕོད་པའི་གཤིས་ཀ་བྲིས་ཤིང་། སྐབས་དེའི་འཁྲབ་
སྟོན་དང་དབྱངས་རྟ་ཡིས་ལྟ་མཁན་རྣམས་ལ་སེམས་འགུལ་ཐེབས་སུ་བཅུག
རྒྱལ་བུ་དྲི་མེད་ཀུན་ལྡན་གྱི་རྣམ་ཐར་གྱིས་བོད་ཀྱི་རིག་གནས་ཀྱི་བླ་ན་མེད་་་་་་་
པའི་ཀུན་སྤྱོད་མཚོན་ཡོད་མོད། འཚོ་བ་དངོས་ལས་གླུ་མཁན་བྲོ་བའི་ཆོས་
བཤད་དང་། ཆོས་བཙོངས་ཏེ་འཚོ་བ་རོལ་ཐབས་བྱེད་པའི་ངང་ཚུལ་ཅན་མང་
བའང་ཤུགས་ལ་བསྟན་ཏེ། དྲི་མེད་ཀུན་ལྡན་འཁྲབ་མཁན་གྱིས་མཚོན་པའི་མི་
རྣམས་ལ་རྒྱལ་བུའི་བླ་མེད་མཛད་སྤྱོད་ལ་སློབ་དགོས་པའི་རེ་བ་བཏོན། རྣམ་
ཐར་གྱི་འཁྲབ་སྟོན་མཇུག་རྫོགས་རྗེས། འཁྲབ་སྟོན་པ་རྣམས་ལྟ་མཁན་དང་
མཉམ་དུ་དེང་རབས་ཀྱི་ཞབས་བྲོ་འཁྲབ་པ་དེས་དོན་དངོས་དང་ཕུགས་བསམ་
གྱི་ཁྱད་པར་དང༌། ཆོས་པ་དང་འཇིག་རྟེན་པའི་ཁྱད་པར། སྲོལ་རྒྱུན་རིག་
གནས་དང་དེང་རབས་རིག་གནས་ཀྱི་འགལ་བ་དང་ཕོག་ཐུག་མཚོན་ཡོད་པས།
གོམ་པ་རིམ་བགྲོད་ཀྱི་ཚུལ་དུ་གློག་བརྙན་གྱི་བསམ་བློའི་སྙིང་པོ་བསྟན།
༤ ཨ་ཁུ་བཟོད་པ་དང་ཁོང་གི་མ་ཎིའི་རྡོ་འབུམ།
ཨ་ཁུ་བཟོད་པ་ནི་བན་ཕྲུག་དང་ཁོའི་ཨ་ཕ་གཉིས་ཕ་ཡུལ་དུ་ལོག་པའི་་་་་
ལམ་བར་དུ་འཕྲད་པའི་མ་ཎི་རྐོ་མཁན་ཞིག་ཡིན་ཞིང་། ཁོས་བན་ཕྲུག་ལ་མ་ཎི་
ཡིག་དྲུག་ཅིག་བརྐོ་རྒྱུ་ཁས་བླངས་ཡོད། འོན་ཀྱང་། བན་དེ་ཕ་བུ་གཉིས་དགོན་
པར་འགྲོ་སྐབས་ཨ་ཁུ་བཟོད་པ་དུས་ཆོས་སུ་གྱུར། གློག་བརྙན་ལས་ཨ་ཁུ་བཟོད་
པའི་སྐོར་གྱི་ཚན་པ་གཉིས་བྱུང་བ་དེས་དོན་དངོས་སུ་གློག་བརྙན་གྱི་མིང་བྱང་་་
ལ་རམ་འདེགས་ཀྱི་ནུས་པ་ཐོན་པ་རེད། འཁྲབ་ཁྲིད་པ་པདྨ་ཚེ་བརྟན་གྱིས་མ་
ཎིའི་རྡོ་འབུམ་ནི་ཆོས་དང་སྐུ་བརྐོས་པའི་རྡོ་ཡིན་ལ། དེ་ནི་བོད་མི་རིགས་ཀྱི་
བསམ་པའི་རྟེན་ས་ཡིན་ཟེར། ཚན་པ་དེ་གཉིས་ལས་བོད་མི་རིགས་ཀྱི་སེམས་ཀྱི་
- 358 -



རྟེན་ས་མཚོན་ཡོད་པར་མ་ཟད། ཚེ་མི་རྟག་པ་དང་། བོད་ཀྱི་རིག་གནས་སྐོར་
ཞིག་རྒྱུན་སྐྱོང་མཁན་མེད་པར་ཉམས་རྒུད་དུ་འགྱུར་བཞིན་པ་མཚོན་ཡོད་པས།
གློག་བརྙན་གྱི་བསྟན་བྱ་མཚོན་པ་ལ་ནུས་པ་གལ་ཆེན་ཐོན། །
གློག་བརྙན་ཁྱད་དུ་འཕགས་པ་ཞིག་ལ་མཚོན་ན། གཏམ་རྒྱུད་ལེགས་པོ་
ཞིག་དང་། བསམ་བློའི་དོན་སྙིང་ལེགས་པོ་ཞིག་ཡོད་དགོས་པ་མ་ཟད། ད་དུང་
སྒྲ་གཟུགས་གཉིས་ཀྱི་བརྡ་སྤྲོད་ཐབས་ལའང་ཁྱད་འཕགས་ཀྱི་རང་བཞིན་ལྡན་་་
དགོས། །
གློག་བརྙན་འདིའི་པར་རིས་(g k) ཐད་ཀྱི་ཁྱད་ཆོས་གཙོ་བོ་ནི་གློག་་་་་་
བརྙན་ཧྲིལ་པོ་ལས་ཕལ་ཆེར་འགུལ་སྐྱོད་མེད་པར་གཏན་འཇགས་པར་རིས་ལ་
བརྟེན་ནས་པར་ལེན་བྱས་ཡོད་པས། ཕྱོགས་གཅིག་ནས་ལྷིང་འཇགས་ཀྱི་མ་ཎི་
རྡོ་འབུམ་ཞེས་པའི་“ ལྷིང་འཇགས་” ཀྱི་དོན་དང་མཐུན་ལ། ཕྱོགས་གཅིག་ནས་
འཁྲབ་ཁྲིད་པས་གློག་བརྙན་ལས་བསྟན་པའི་རིག་གནས་མི་འདྲ་བ་གཉིས་ཀྱི་་་་
འགལ་འཐབ་ལ་བཟུང་བའི་ཕྱི་རོལ་ཡུལ་དང་མཐུན་པའི་རྣམ་འགྱུར་མཚོན་པ་
སྟེ། འཁྲབ་ཁྲིད་པས་གསུངས་པ་ལྟར། ཁོས་“ བོད་ཀྱི་རིག་གནས་དང་ཕྱི་ཡོང་
རིག་གནས་གཉིས་ཀྱི་འགལ་འཐབ་ལ་ལེགས་མིན་གྱི་ཤན་མི་འབྱེད་” ཅེས་པ་་་་
དང་མཐུན། གཏན་འཇགས་པར་རིས་མང་པོ་བེད་སྤྱོད་བྱས་པས་གློག་བརྙན་
ཧྲིལ་པོ་ལ་“ ལྷིང་འཇགས་” ཀྱི་མཛེས་སྡུག་ལམ་སྲོལ་ཞིག་གྲུབ་འདུག
སྒྲ་གདངས་ཀྱི་ཐད་ནས་ཀྱང་གཙོ་བོ་བཅོས་མ་མ་ཡིན་པའི་རང་བྱུང་གི་་་་
སྒྲ་ཡིན་པས། གློག་བརྙན་ཧྲིལ་པོའི་དོན་རྐྱེན་བརྗོད་པའི་ལམ་སྲོལ་དང་མཐུན་
ཏེ། དཔེར་ན། བན་ཕྲུག་དང་ཁྱིམ་མི་རྣམས་ཀྱིས་བརྙན་འཕྲིན་སྐོར་གྱི་ཁ་བརྡ་
བྱེད་སྐབས་ཕྱི་ནས་ཕྱུགས་ཟོག་གི་འབའ་སྒྲ་གྲགས་ཡོང་བ་དེས། སྲོལ་རྒྱུན་གྱི་
ཕྱུགས་ལས་དང་དེང་རབས་རིག་གནས་ཀྱི་འགལ་འཐབ་དེ་སྒྲ་གདངས་ཀྱི་སྟེང་
ནས་མཚོན་པར་བྱས།
ཚོན་མདངས་ཀྱི་ཕྱོགས་ནས་ཀྱང་གཙོ་བོ་རང་བྱུང་གི་ཚོན་མདངས་སྤྱད་་་་
– 359 -



ཡོད་པས། གློག་བརྙན་ཧྲིལ་པོའི་ལམ་སྲོལ་དང་གཅིག་གྱུར་བྱུང་ཡོད། དེར་མ་
ཟད། བོད་ཁམས་ཀྱི་ཐུན་མོང་མ་ཡིན་པའི་ཡུལ་ལྗོངས་པར་དུ་བླངས་པས་གློག་
བརྙན་ཧྲིལ་པོར་ཚོན་མདངས་བསྣན། །
མདོར་ན། གློག་བརྙན་འདིས་བསམ་བློའི་ནང་དོན་དང་སྒྲ་གཟུགས་ཀྱི་
ཕྱོགས་གཉིས་ཐག་གཅོད་བྱས་པ་ལེགས་པས་བོད་རང་གི་གློག་བརྙན་གྱི་
འཛུགས་སྐྲུན་ལ་དབུ་ལེགས་པོ་ཞིག་བཙུགས་སོ། ། ( ལེའུ་འདི་རྩོམ་མཁན་ནི་
བཀྲ་ཤིས་རིན་ཆེན་ཡིན།)
དཔྱད་གཞིའི་ཡིག་ཆ།
] བཙུན་པ་ཚུལ་ཁྲིམས་རིན་ཆེན་གྱི་«བོད་ཀྱི་རིག་གནས་ལྔའི་རྣམ་གཞག»།
༡༩༨༡ ལོར་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་ཤོག་ངོས་༤༠ པར་གསལ།
(2 ཁམས་སྤྲུལ་བསྟན་འཛིན་ཆོས་ཀྱི་ཉི་མས་མཛད་པའི་«རྒྱན་གྱི་བསྟན་བཅོས་་་་་
དབྱངས་ཅན་ངག་གི་རོལ་མཚོ»། ༡༩༨༦ལོར་བོད་ལྗོངས་མི་དམངས་དཔེ་སྐྲུན་ཁང་གིས་
དཔེ་སྐྲུན་བྱས་པའི་ཤོག་ངོས་༦༧པར་གསལ།
(3) མཁས་དབང་ཚེ་ཏན་ཞབས་དྲུང་གི་«སྙན་ངག་མེ་ལོང་གི་སྤྱི་དོན་སྡེབ་ལེགས་་་་་
རིག་པའི་འཆར་སྒོ་ཞེས་བྱ་བ་བཞུགས་སོ»། ༡༩༨༡ ལོར་ཀན་སུའུ་མི་རིགས་དཔེ་སྐྲུན་
ཁང་གིས་དཔེ་སྐྲུན་བྱས་པའི་ཤོག་ངོས་༡ ༣༥ པར་གསལ།
བོད་ཀྱི་དེང་རབས་རྩོམ་རིག་དཔེ་ཚོགས་《ལང་ཚོའི་རྦབ་ཆུ»། འགྱུར་མེད་ཀྱིས་
བསྒྲིགས། ༡༩༩༣ལོར་མཚོ་སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས་པའི་ཤོག་ངོས་
༡༥ - ༡༦པར་གསལ།
56(89000)འབྱེདིའཉེ05 06)0 བོད་ཀྱི་དེང་རབས་རྩོམ་རིག་དཔེ་་་་་་
ཚོགས་«ལྷོ་ཡི་དྲི་གཞོན»། འགྱུར་མེད་ཀྱིས་བསྒྲིགས། ༡༩༩༣ ལོར་མཚོ་སྔོན་མི་རིགས་
དཔེ་སྐྲུན་ཁང་གིས་དཔེ་སྐྲུན་བྱས་པའི་ཤོག་ངོས་༥ ༢༥པ་དང་། ཤོག་ངོས་༥༧༣ པ། ཤོག་
ངོས་༥༢༩ - ༥༣༠ པ། ཤོག་ངོས་༥༣༦ – ༥ ༣༧པ། ཤོག་ངོས་༥༥༠ - ༥༥ ༡ པ། ཤོག་
ངོས་༥༥༨པ། ཤོག་ངོས་༥༣༡ - ༥ ༣ ༣ པ། ཤོག་ངོས་༤༧༢ - ༤༧༣པ། ཤོག་ངོས་
༤༨༨པ། ཤོག་ངོས་༤༩ ༨པ། ཤོག་ངོས་༡ ༣༨ - ༡༤༠ པ། ཤོག་ངོས་༡༥༩ པ། ཤོག་
- 360 -



ངོས་༡༤༥པ། ཤོག་ངོས་༡༤༥ - ༡༤༦པ་བཅས་སུ་གསལ།
0）《བསོད་ཚེའི་ཟུར་ཟའི་གཏམ་བརྗོད་ཟློས་གར་དགོད་བྲོ་བ་《ཨ་ཁུ་སྟོན་པ»།
༡༩༨༥ལོར་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས། ཤོག་ངོས་༡ པ་དང་། ཤོག་ངོས་
༣༥ - ༣༧པར་གསལ།
- 361 -



ལེའུ་ལྔ་པ། བོད་ཀྱི་དེང་རབས་རྩོམ་པ་
པོའི་ཚོགས་པ།
ས་བཅད་དང་པོ། དུས་རབས་སྔོན་མའི་ལོ་རབས་
བརྒྱད་ཅུ་པའི་རྩོམ་སྟེགས། །
ལོ་ངོ་བཅུ་ཕྲག་གཅིག་རིང་གི་“ རིག་གནས་གསར་བརྗེ་” ཡི་ཟིང་ཆ་་་་་་
༡༩༧༦ལོའི་ལོ་སྨད་དུ་མཇུག་སྒྲིལ་བར་ཁྱབ་བསྒྲགས་བྱས་པ་དང་། སྐབས་
དེའི་མི་རྣམས་ཀྱི་ཐུན་མོང་གི་བསམ་ཚུལ་དུ། མི་འགྱངས་པར་བོད་མི་རིགས་ཀྱི་
སྤྱི་ཚོགས་འདིའང་རྒྱལ་ཡོངས་དང་མཚུངས་པར་བཅིངས་གྲོལ་བྱས་ཚུན་གྱི་ལོ་་
ངོ་ཉེར་བདུན་དང་ཁྱད་པར་ཆེ་བའི་དུས་སྐབས་གསར་པ་ཞིག་ཏུ་ཞུགས་འགྲོ་་་
ལ། སྒྲུང་གཏམ་དང་སྙན་ངག ལྷུག་རྩོམ། འཁྲབ་གཞུང་བཅས་རྩོམ་རིག་ལས་
རིགས་སུའང་དེ་ལྟ་བུའི་རྣམ་པ་ཞིག་འབྱུང་བར་རེ་སྒུག་བྱས་འདུག
ཡིན་ནའང་། ལོ་རྒྱུས་ཀྱི་རྐྱེན་གྱིས་བོད་བཅིངས་འགྲོལ་བཏང་བ་ནས་དུས་
རབས་སྔོན་མའི་ལོ་རབས་བརྒྱད་ཅུ་པའི་བར་བོད་ཀྱི་རྩོམ་རིག་སྒྱུ་རྩལ་ཐད་ཧ་་
ལམ་ཤོག་སྟོང་དུ་ལུས་པའི་ཚུལ་དུ་སྣང་ཞིང་། སྒྲུང་གཏམ་གསར་རྩོམ་ཐད་དེ་
ལས་ཀྱང་ཡིད་སྐྱོ་བ་ཞིག་སྟེ་ལོ་ངོ་སུམ་ཅུའི་རིང་གསར་རྩོམ་གྱི་ཞིང་སར་འབྲུ་་་
རྡོག་གཅིག་ཀྱང་སྡུད་རྒྱུ་མ་ཡོང་བའི་ལོ་ཉེས་བྱུང་བ་རེད། ལོ་རབས་བརྒྱད་ཅུ་
པ་ནས་བཟུང་། ཉེ་རབས་ཀྱི་རྩོམ་རིག་གསར་རྩོམ་ཐད་སྔར་བྱུང་མ་མྱོང་བའི་
འཕེལ་རྒྱས་ཆེན་པོ་བྱུང་ལ། བསམ་བློ་རྒྱ་ཆེ་ཞིང་གསར་གཏོད་བྱེད་ཕོད་པའི་
བོད་མི་རིགས་ཀྱི་ན་གཞོན་རྩོམ་པ་པོ་ཡང་ཆར་རྗེས་ཀྱི་ཤ་མོ་བརྡོལ་བ་བཞིན་་་་
བྱུང་བས། རྒན་དར་གཞོན་གསུམ་མཉམ་འབྲེལ་གྱི་རྩོམ་པ་པོའི་དཔུང་ཁག་
— 362 -



ཅིག་ཆགས་པ་དེས། འཕེལ་མེད་སོར་གནས་ཀྱི་བོད་མི་རིགས་ཀྱི་རྩོམ་རིག་གི་
རྣམ་པ་དེ་མཇུག་སྒྲིལ་ནས་རང་མི་རིགས་ཀྱི་ཡིག་ཐོག་ནས་དངོས་ཡོད་ཀྱི་འཚོ་་
བ་མཚོན་པའི་ལམ་བུ་ཞིག་གསར་གཏོད་བྱས་པ་མ་ཟད། རང་ཅག་གི་གསར་
རྩོམ་ལག་ལེན་ལ་གནས་ཚུལ་དངོས་ཀྱི་ཐོག་ནས་ར་སྤྲོད་བྱས་པ་ནི། རང་མི་
རིགས་ཀྱི་ཡི་གེ་བཀོལ་ཏེ་གསར་རྩོམ་བྱས་ན། ད་གཟོད་བོད་མི་རིགས་ཀྱི་རྩོམ་
རིག་ལ་དབྱར་མཚོ་རྒྱས་པ་བཞིན་འཕེལ་རྒྱས་འབྱུང་བའི་མདུན་ལམ་འོད་སྟོང་
ལྡན་པ་ཞིག་ཡོད་པ་གསལ་མཚོན་བྱས་ཤིང་། མི་རིགས་ཤིག་གི་འཕེལ་རྒྱས་འགྲོ་
ཚུལ་གྱི་མཚོན་བྱེད་ནི་མི་རིགས་རང་གི་རྩོམ་པ་པོའི་རྩོམ་རིག་ཡིན་པས་དུས་་་་་
སྐབས་གསར་བ་འདིའི་ནང་མི་རིགས་རང་ཉིད་ཀྱི་རྩོམ་པ་པོ་གང་མང་ཞིག་་་་་
སྐྱེད་སྲིང་བྱུང་ཡོད་པ་དང་། མི་རིགས་རང་ཉིད་ཀྱི་སྐད་ཡིག་ལ་བརྟེན་ནས་
གསར་རྩོམ་བྱེད་པའི་རྩོམ་པ་པོའི་དཔུང་ཁག་ཅིག་འཚར་ལོངས་བྱུང་ཡོད་པ་་་་
དེ་ནི་བོད་རིགས་ཀྱི་ཁྱད་ཆོས་ལྡན་པའི་རྩོམ་རིག་བྱ་གཞག་འཕེལ་རྒྱས་ལེགས་་་
པོ་ཡོང་བའི་རྩ་བའི་རྒྱུ་ཆ་ཞིག་ཏུ་གྱུར་པ་དང་། དེའི་ཁྲོད་དུ་ཡོན་ཏན་གྱིས་ཕྱུག་
པའི་རྒན་རབས་པ་དང་། བློ་གསར་གཞོན་ནུ། ཞིང་པ་དང་འབྲོག་པ། བུད་མེད་
རྣམས་ཡོད་པ་དང་། རྩོམ་པ་པོའི་དཔུང་ཁག་ལོ་རེ་བཞིན་རྒྱ་བསྐྱེད་དུ་འགྲོ་
བའི་དོན་དངོས་ཀྱི་ཐོག་ནས་བོད་རིགས་ཀྱི་རྩོམ་རིག་དེ་ལོ་རྒྱུས་ཀྱི་དུས་སྐབས་
གསར་པ་ཞིག་ཏུ་སླེབས་ཡོད་ལ། རྩོམ་པ་པོའི་དཔུང་ཁག་སྟོབས་ལྡན་ཞིག་ཀྱག་
ཀྱོག་གི་འགྲོ་ལམ་བརྒྱུད་དེ་འཚར་ལོངས་ཡོང་བཞིན་ཡོད་པ་དེ་ནི་དུས་སྐབས་་་
གསར་པའི་དམིགས་བསལ་གྱི་ཆོས་ཉིད་ཅིག་ཡིན།
་ལྷག་པར་དགའ་འོས་པ་ཞིག་ནི་བོད་ཀྱི་རྩོམ་རིག་གསར་རྩོམ་ལོ་རབས་་་་
བརྒྱད་ཅུ་བར་ཞུགས་རྗེས་གནའ་རབས་རྩོམ་རིག་དང་བསྡུར་ན་འགྱུར་ལྡོག་་་་
ཆེན་པོ་བྱུང་ཡོད་པ་ཚགས་མེད་དུ་རྟོགས་ཐུབ་སྟེ། ལོ་རྒྱུས་སྟེང་མཐོ་རིམ་སྐྱ་
སེར་ཏེ་གཙོ་བོ་སེར་མོ་བའི་མཁས་པས་བོད་ཀྱི་རྩོམ་སྟེགས་སྒེར་བཟུང་བྱེད་་་་་
པའི་རྣམ་པ་རྩ་བ་ནས་བསྒྱུར་བ་དང་། སྐྱེས་ཁུངས་ཕལ་བར་འཁྲུངས་པའི་རྩོམ་
- 363 -



རིག་གསར་པའི་མི་རབས་གཅིག་བོད་ཀྱི་དེང་རབས་རྩོམ་རིག་གི་དཔུང་ཤུགས་
གཙོ་བོར་གྱུར་པ་དེ་ནི་ལོ་རྒྱུས་ཀྱི་དབྱེ་མཚམས་ལྡན་པའི་འགྱུར་ལྡོག་ཅིག་རེད།
དེ་ལས་ཀྱང་གལ་ཆེ་བ་ནི་བརྩམས་ཆོས་མི་ཉུང་བ་ཞིག་སྒྱུ་རྩལ་མཚོན་་་་་་
ཐབས་ཀྱི་ཐད་ལ་ཐོད་བརྒལ་གསར་པ་བྱུང་། ལོ་རབས་བརྒྱད་ཅུ་པའི་རྩོམ་རིག་
གིས་སྲོལ་རྒྱུན་རྩོམ་རིག་གི་སྒྱུ་རྩལ་ཉིང་བཅུད་རྒྱུན་འཛིན་བྱས་པ་མ་ཟད། བོད་
ཀྱི་སྤྱི་ཚོགས་འཚོ་བ་དང་ལོ་རྒྱུས་རིག་གནས་ཟུང་འབྲེལ་དམ་པོ་བྱས་པས། བོད་
ཀྱི་དེང་རབས་རྩོམ་རིག་གི་རྩོམ་སྲོལ་གསར་པ་ཞིག་ཏུ་གྲུབ་འདུག་ཅིང་། དེས་
བོད་ཀྱི་རྩོམ་རིག་སྔར་ལས་བླ་ལྷག་གིས་གོང་དུ་སྤེལ་བར་སྐུལ་འདེད་ཀྱི་ནུས་པ་
ཆེན་པོ་བཏོན་དང་འདོན་བཞིན་ཡོད་པ་རེད།
དོན་དངོས་སྟེང་དེང་རབས་བོད་ཀྱི་རྩོམ་རིག་གསར་པ་ནི་དུས་རབས་་་་་
འདིའི་གོང་གི་ལོ་རབས་བརྒྱད་ཅུ་བའི་སྟོད་ཙམ་ནས་འགོ་བཙུགས་པ་དང༌། ཁ་
མིན་དོན་གྱིས་བཅིངས་གྲོལ་བྱས་ཚུན་གྱི་ལོ་ངོ་ཉེར་བདུན་དང་འབྲེལ་བ་ཡོད་་་
ལ་ཁྱད་པར་ཡང་ཧ་ཅང་ཆེ་བའི་དུས་རིམ་ཞིག་ཏུ་སླེབས་སོང་། “ རིག་གསར”
དུས་སྐབས་ཀྱི་བོད་ཀྱི་རྩོམ་རིག་གསར་རྩོམ་གྱི་གནས་ཚུལ་དངོས་དེར་ཡིད་སྐྱོ་་་
ཞིང་མུག་པའི་རྣམ་འགྱུར་ཞིག་འཆང་ཡོད་སྟབས། སྒྲུང་གཏམ་སྙན་ངག་སོགས་
རྩོམ་རིག་གསར་རྩོམ་ཐད་བསམ་བློའི་འཁྱེར་ཕྱོགས་རིགས་གཉིས་བྱུང་པ་སྟེ།
དང་པོ་ནི། “ གཡོན་” གྱི་ཆབ་སྲིད་ལམ་ལུགས་དང་སྨྱོ་ཧམ་གྱི་ལོ་ཟླའི་ནང་བྱུང་
བའི་མི་ཆོས་དང་འགལ་བའི་སྨྱོ་ཧམ་གྱི་བྱ་སྤྱོད་ལ་སྐྱོན་ཞིབ་དང་འགྱོད་་་་་་་་
བཤགས་བྱེད་པའི་སྒྲུང་གཏམ་དང་སྙན་ངག་( སྲོལ་རྒྱུན་གྱི་ལུས་བསྟེན་པ་ཤས་
ཆེ་)གི་ལུས་མང་པོ་ཞིག་ཐོན་པ་དང་། གཉིས་པ་ནི། བོད་ཀྱི་རིན་ཐང་བྲལ་བའི་
སྲོལ་རྒྱུན་རིག་གནས་ལ་བསྟོད་བསྔགས་དང་། ཏང་གི་མི་རིགས་སྲིད་ཇུས་ཀྱི་
འོད་སྟོང་འཕྲོས་འོག་མི་རིགས་རིག་གནས་གོང་དུ་སྤེལ་འདོད་ཀྱི་བསམ་བློ་་་་་
བརྟན་པོ་དང་། འདུན་པ་དྲག་པོ། ལོ་རྒྱུས་འོས་འགན་བཅས་བརྗོད་བྱའི་སྲོག་
ཏུ་བསྟེན་པ་རེད། མི་རྣམས་ཀྱིས་དུས་སྐབས་གསར་པའི་ནང་བོད་ཀྱི་རྩོམ་རིག་
= 364 -



གསར་རྩོམ་ལ་སླར་གསོ་དང་བསྐྱར་དར་གྱི་རྣམ་པ་ཞིག་འབྱུང་བར་རང་ནུས་་་
གང་འཛོམས་འབུལ་བཞིན་ཡོད། །
ལོ་རབས་བདུན་ཅུའི་མཇུག་ཙམ་དུ་དོན་གྲུབ་རྒྱལ་གྱི་སྒྲུང་གཏམ་《པད་་་
མཚོ་»དང་«འབྲུག་མཚོ་»( «མཚོ་སྔོན་བོད་ཡིག་གསར་འགྱུར་》སྟེང་བཀོད་
པ་དང་།)དཔལ་འབྱོར་གྱི་«མེ་ཏོག་ལྡུམ་རའི་ནང་གི་ཀླན་ཀ་»( ༡༩༨༠ ལོའི་
«བོད་ཀྱི་རྩོམརིག་སྒྱུ་རྩལ་》དེབ་གསུམ་པ་)《སྤྲུལ་སྐུ་»( ༡༩༨༡ ལོའི་《སྦྲང་་
ཆར་》དེབ་གསུམ་པར)། དོན་གྲུབ་རྒྱལ་གྱི་རང་མོས་སྙན་ངག་《ལང་ཚོའི་
རྦབ་ཆུ་》སོགས་ནི་( ༡༩༨ ༣ལོའི་《སྦྲང་ཆར་》དེབ་གཉིས་པར་）འབྲུག་སྒྲ་་་་
ཞིག་དང་མཚུངས་པར་བོད་ཀྱི་རྩོམ་རིག་གི་ས་གཞི་དེ་ཡོམ་ཡོམ་དུ་འདར་བར་་
བྱས། བཅོས་སྒྱུར་སྒོ་འབྱེད་བྱས་ནས་ལོ་གཉིས་གསུམ་ཙམ་གྱི་ནང་དེང་རབས་
བོད་ཀྱི་སྒྲུང་གཏམ་དང་སྙན་ངག ལྷུག་རྩོམ་བཅས་འབྲི་རྩོམ་བྱེད་པའི་གོམ་པ་
འདི་ལྟར་སྤོས་སོང་བ་དང་། དེ་ཡི་རྗེས་སུ་དམ་པོར་འབྲང་མཁན་( སྒྲུང་གཏམ་
གྱི་ཐད་ནས་)བྱམས་པ་ཆོས་འཛོམས་ཀྱི་《ཡང་ཅུན་མེ་ཏོག་»( ༡༩༨༢ལོའི་་་
《སྦྲང་ཆར་》དེབ་དང་པོ་）དང་། རྣམ་གྲོལ་གྱི་«ཆར་ཤུལ་གྱི་ནགས་ཚལ་
( ༡༩༨༢ལོའི་«བོད་ཀྱི་རྩོམ་རིག་སྒྱུ་རྩལ་》དེབ་གསུམ་པ)། ལྷུན་གྲུབ་ཀྱི་《རྟ་
ནག་སྒྲོག་འགྲོས་»( ༡༩༨༢ལོའི་《སྦྲང་ཆར་》དེབ་གཉིས་པ)། རིག་འཛིན་
གྱི་«དཔེ་ཚབ་སྤྲོད་པ་»( ༡༩༨༣ ལོའི་《སྦྲང་ཆར་》དེབ་དང་པོ）། ཐུབ་
བསྟན་གྱི་«ཨ་ཆུང་གིས་རྟ་ཉོས་པ་»( ༡༩༨༣ ལོའི་«བོད་ཀྱི་རྩོམ་རིག་སྒྱུ་་་་་་་
རྩལ་》དེབ་དང་པོ)། སྐལ་བཟང་ཚེ་བརྟན་གྱི་«དབྱར་རྩྭ་དགུན་འབུ་»
（༡༩༨༣ལོའི་«ཟླ་ཟེར་»དེབ་གསུམ་པ）། རིན་ཆེན་ཚེ་དགའི་«བཀྲ་ཤིས་
དོན་གྲུབ་གཉེན་སྒྲིག་བྱེད་པའི་སྔ་རྗེས་སུ་»( ༡༩༨༣ལོའི་«བོད་ཀྱི་རྩོམ་རིག་་
སྒྱུ་རྩལ་》དེབ་ལྔ་པ) | རྡོ་རྗེ་རིན་ཆེན་གྱི་«ཨ་མའི་སེམས་»( ༡༩༨༥ལོའི་
«སྦྲང་ཆར་》དེབ་གསུམ་པ）། ལྷ་རྒྱལ་ཚེ་རིང་གི་«དངུལ་གྱི་སོར་གདུབ་»
（༡༩༨༤ལོའི་《སྦྲང་ཆར་》དེབ་གཉིས་པ་）སོགས་ཀྱིས་སྒྲུང་གཏམ་གསར་་་་
- 365 -



རྩོམ་དེ་འ ཕེ ལ་ལམ་ཅུང་ཡངས་ཤིང་གསར་པ་ཞིག་ལ་གཏད་པ་དང་།
༡༩༨༥ལོ་ནས་བཟུང་ཚེ་རིང་དོན་གྲུབ་ཀྱི་«ལམ་»དང་། རྡོ་རྗེ་མཁར་གྱི་《ཅ་
ནེ»། བན་དེ་བཀྲ་ཤིས་ཀྱི་«འཆི་བདག་གི་ཞགས་པས་ཟིན་དུས»། རྣམ་སྲས་ཀྱི་
《མི་རབས་གསུམ་གྱི་འཕྲུག་ལཱ»། གཅན་ཚ་རྡོ་རྗེ་རིན་ཆེན་གྱི་«ལྷན་
འཛོམས»། ཨ་སྨྱོན་བཀྲ་ཤིས་དོན་གྲུབ་ཀྱི་《སྤྱང་ཀི ལུག་རྫི་དང་ཁོའི་ཆུང་མ»།
རང་སྒྲའི་《འདྲེ་རྐང་ཏོ»། བཀྲ་ཤིས་དཔལ་ལྡན་གྱི་«ཕྱི་ཉིན་གྱི་གནམ་གཤིས་
དེ་རིང་ལས་ལེགས་པ་ཡོང་ངེས»། བསྟན་པ་ཡར་རྒྱས་ཀྱི་《དུས་གཅིག་ལ་བྱུང་
བའི་གཏམ་རྒྱུད་གཉིས»། སྟག་འབུམ་རྒྱལ་གྱི་《སྡེ་དཔོན་》སོགས་སྒྲུང་གཏམ་
ཐུང་འབྲིང་མོད་པོ་ཞིག་བྱུང་བ་དང༌། དུས་སྐབས་གསར་པ་འདིའི་ནང་འཇམ་
དཔལ་རྒྱ་མཚོ་ལགས་ཀྱིས་མི་རིགས་རང་གི་སྐད་དང་ཡིག་ཐོག་ནས་བཏོན་་་་་
པའི་སྒྲུང་རིང་ཐོག་མ་《སྐལ་བཟང་མེ་ཏོག་》༡༩༨༢ ལོར་དཔེ་སྐྲུན་བྱས་པ་་་་
ནས་ད་བར་དུ། བོད་ལྗོངས་དང་མཚོ་སྔོན། ཀན་སུའུ་སོགས་སུ་རྩོམ་པ་པོ་གླང་
མདུན་དཔལ་འབྱོར་དང་བཀྲ་ཤིས་དཔལ་ལྡན། བསྟན་པ་ཡར་རྒྱས། སྟག་
འབུམ་རྒྱལ། རེབ་གོང་རྡོ་རྗེ་མཁར། བཀྲ་བྷ། ནག་པོ་སྐལ་བཟང་། རང་སྒྲ། ཚེ་
བརྟན་རྡོ་རྗེ་སོགས་ཀྱིས་སྒྲུང་རིང་ཁྱོན་བསྡོམས་པས་རྣམ་གྲངས་བཅུར་སོན་པ་
ཙམ་དཔེ་སྐྲུན་དང་འགྲེམ་སྤེལ་བྱས་པ་དང་། བོད་ཀྱི་རྩོམ་རིག་བྱུང་འཕེལ་གྱི་
ལོ་རྒྱུས་སྟེང་ཡང་བསྐྱར་གྲུབ་འབྲས་གཡུར་ཟ་བ་ཐོབ་པ་རེད། །
དེ་ཡང་སྙན་ངག་དང་ལྷག་པར་སྙན་ངག་གསར་པ་ལ་མཚོན་ན། 《ལང་
ཚོའི་རྦབ་ཆུ་》ཡི་རྗེས་སུ་དམ་པོར་འབྲང་མཁན་ལྗང་བུ་ལགས་ཀྱིས་《རྩྭ་ཐང་་་་
གྱི་མགྱོགས་བྲིས་»དང་( ༡༩༨༥ ལོའི་《སྦྲང་ཆར་》དེབ་དང་པོར)། «འབོད་
པ་»( ༡༩༨༥ ལོའི་«བོད་ཀྱི་རྩོམ་རིག་སྒྱུ་རྩལ་》དེབ་ལྔ་པ་) ཡིས་སྙན་ངག་གི་
བགྲོད་ལམ་གསར་པ་ཞིག་ཕྱེ་བ་དང་། དེར་མཐུད་ནས་«གཡའ་ཤིང་གི་ལོ་མ་»
དང་«དམར་པོ་ཁྲག་གི་གླུ་》སོགས་བསྟུད་མར་སྤེལ་བ་དང༌། ༡༩༨༦ལོར་
སྙན་ངག་པ་འཇུ་སྐལ་བཟང་གིས་《ཏུན་ཧོང་ལ་གནས་སྐོར་དུ་ཕྱིན་པ་»ཞེས་་་
– 366 -



པ་དང་། ནོར་སྡེའི་«བཅོས་མའི་མེ་ཏོག་》སྤེལ་ནས་སྙན་ངག་གསར་པའི་ལམ་
དུ་གཅིག་རྗེས་གཅིག་གིས་མནན་པའི་རྣམ་པ་དགའ་འོས་པ་ཞིག་ཤར་བ་དང་།
༡༩༨༦ལོ་ནས་རིན་ཆེན་བཀྲ་ཤིས་ཀྱི་«རྦབ་ཆུ་》དང་། ནོར་སྡེའི་«ང་ཡི་
རྒྱུགས་ཤོག»། བཀྲ་བྷའི་«རུས་སྦལ»། གངས་དགའི་《རྒྱང་ལྟ་»དང་«སླེབས་
བྱུང་། དཔྱིད་ཀྱི་མཛའ་མོ»། གངས་རྩེན་གྱི་«རྨི་ལམ་དང་མངོན་སུམ»། དཔའ་
རྩེའི་«ང་ནི་གངས་དཀར་གྱི་འདབ་མ་ཞིག་ཡིན། དུར་བུ་རྣམ་གྲགས་ཀྱི་
《འབོད་པའི་གཡབ་མོ»། ལག་ལྡན་གྱི་«མོས་འདུན»། ཆས་པ་རྟ་མགྲིན་ཚེ་
རིང་གི་«དྲོད་ཡལ་བའི་སོར་གདུབ»། གངས་ཕྲུག་གི་«དྲན་རྟེན»། རྒོད་ཕྲུག་
དཔལ་འབྱོར་གྱི་«དཔྱིད་ཀྱི་ལྷ་མོ»། ཨོ་རྒྱན་རྡོ་རྗེའི་«མཐོ་སྒང་གི་རླུང་།
གངས་ཞུན་གྱི་«རྔ་མོང་དང་ཁོ་མོའི་རྡེའུ»། ཁྱུང་ཐར་རྒྱལ་གྱི་«ཉི་མ་དང་ཉི་
མའི་ལུག་ཁྱུ»། སྟོབས་ལྡན་གྱི་«སྐྱེད་ཚལ་གྱི་དཔྱིད་དཔལ»། གཡུ་ཞུན་གྱི་
《ཕྱུག་རྫི། ལམ»། རོམ་དཀོན་མཆོག་གི་«རྫི་བོའི་གླུ་དབྱངས»། འབྲུག་ལྷ་རྒྱལ་
གྱི་«འོད་ཀྱི་ལང་ཚོ»། སྨན་ལྷ་སྐྱབས་ཀྱི་«གནས་ལ་འགྲོ་བའི་བུ་མོ་»། གཅན་
མེ་སྟག་གི་«རྨས་ཕོག་པའི་ནམ་མཁའ»། སྐྱབས་ཆེན་བདེ་གྲོལ་གྱི་«ན་ཟུག་
འཇགས་ཐུབ་པའི་ཕྱིར་ཁྱོད་ལ་བོས་»ཞེས་པ་སོགས་སྤེལ་བ་དེས་བོད་ཀྱི་སྙན་་་
ངག་གསར་པའི་ལྡིང་ཁང་གི་བཟོ་བཀོད་ལ་རྨང་གཞི་བརྟན་པོ་ཞིག་ཆགས་་་་་
པར་བྱས། ཡིན་ནའང་དེང་རབས་བོད་ཀྱི་སྙན་ངག་གསར་པའི་རྩོམ་པ་པོའི་
གསར་རྩོམ་གྱི་རྡོག་འགྲོས་དུས་གཅིག་ལ་བསྒྱུར་བ་མིན་པའི་དབང་གིས། ཁོ་
ཚོའི་བྲིས་པའི་སྙན་ངག་ལའང་རང་རང་གི་རྩོམ་ལུགས་དང་གཤིས་ཉམས་མི་་་
འདྲ་བ་རེ་ཡོད་པ་རེད།
བོད་ཀྱི་རྩོམ་བྱུང་ལོ་རྒྱུས་སྟེང་ལྷུག་རྩོམ་ནི་འཕེལ་རྒྱས་ཅུང་དལ་བའི་རྩོམ་
ལུས་ཤིག་ཡིན་ནའང༌། དུས་སྐབས་གསར་པའི་ནང་སྐལ་བཟང་རྡོ་རྗེའི་«ངོ་
མཚར་གཟི་བྱིན་འབར་བའི་ཨ་མྱེས་རྨ་ཆེན»། རྨ་རྒྱལ་གྱི་«མི་དོན་ཕུག་རོན་
གྱིས་དཔྱད་པའི་གཏམ་རྒྱུད»། འཕྲིན་ལས་ཆོས་གྲགས་ཀྱི་«མངའ་རིས་སུ་
- 367 -



གནའ་ཤུལ་གྲགས་ཅན་འཚོལ་ཞིབ་ཏུ་སྐྱོད་པའི་ཟིན་ཐོ»། ཆབ་འགག་རྡོ་རྗེ་ཚེ་
རིང་གི་«ལན་གྲུའི་དཔྱིད་དཔལ»། དོན་གྲུབ་རྒྱལ་གྱི་《རྐང་ལམ་ཕྲ་མོ་»
སོགས་ཀྱིས་ཐོག་དྲངས་པས་བོད་ཀྱི་དེང་རབས་ལྷུག་རྩོམ་གྱི་གསར་རྩོམ་ལ་་་་་་
མཚོ་བོད་མཐོ་སྒང་གི་ས་ཕྱོགས་ཀུན་ཏུ་ལྗང་མྱུག་རྣམ་པར་རྒྱས་ཤིང་མེ་ཏོག་་་་
ལྷུག་པར་བཞད་པ། འབྲས་བུ་གཡུར་དུ་ཟ་བའི་ལང་ཚོ་ངོམས་འདུག་པ་ནི་དོན་
ལ་གནས་པ་ཞིག་ཡིན། ༡༩༨ ༣ལོ་ནས་འབུམ་སྐྱབས་ཀྱི་«ང་ནི་རྩྭ་ཕྲན་འདི་ལ་
དགའ་»ཞེས་པ་དང་། བསོད་ནམས་དཔལ་འབྱོར་གྱི་«ན་གཞོན་རྩེན་པའི་
ཟློས་གར»། རྨོངས་གྲོལ་གྱི་«བྱ་གླག»། བློ་གྲོས་མྱུ་གུའི་«འཕོ་འགྱུར»། ཚེ་
དབང་གི་《རང་བྱུང་ཆུ་ཚན་མཐོང་བའི་སྣང་ཚུལ»། སྟོབས་རྒྱལ་གྱི་«འོད་
དང་མུན་པའི་སྐྱོན་ཡོན་སྐོར་ཅུང་གླེང་བ»། གཅོད་པ་དོན་གྲུབ་ཀྱི་«མཉེན་
འཇམ་རྩྭའི་གླུ་སྒྲ»། དཀོན་ལོའི་«གཟི་རྩ་སྡེ་དགུའི་མཛེས་ལྗོངས»། སངས་
གྲོལ་གྱི་«དགུ་ཆུའི་གླུ་དབྱངས»། གཉའ་བློ་གྲོས་རྒྱལ་མཚན་གྱི་«ཁྱི»། དོན་
ཀུན་གྲུབ་པའི་«གངས་སེང་དཀར་མོ»། སྒོམ་པ་བཀྲ་ཤིས་ཀྱི་«རྫ་རིའི་ཁྲོད་ཀྱི་
ཆུ་ཕྲན»། ཕག་མོ་བཀྲ་ཤིས་ཀྱི་«རྡོ་ཕ་བོང་ཞིག་གི་ཡོན་ཏན»། མགོན་པོ་བཀྲ་
ཤིས་ཀྱི་«གྲོ་མའི་མེ་ཏོག»། རྡོ་རྗེ་གཅོད་པའི་«རྩྭ་ཐང་། མེ་ཏོག་གི་འཇིག་
རྟེན»། བུ་བཞི་བསམ་པའི་དོན་གྲུབ་ཀྱི་«ལྗོན་པའི་ཚལ་གྱི་ངོ་མཚར་གཟིགས་
མོ་》སོགས་སྔ་གཞུག་ཏུ་《བོད་ཀྱི་རྩོམ་རིག་སྒྱུ་རྩལ་》དང་《སྦྲང་ཆར»། «ཟླ་
ཟེར»། «མཚོ་སྔོན་མང་ཚོགས་སྒྱུ་རྩལ་》བཅས་རྩོམ་རིག་དུས་དེབ་སྟེང་སྤེལ་
བ་དེས་དུས་སྐབས་གསར་བའི་བོད་ཀྱི་ལྷུག་རྩོམ་ལ་སྔར་མེད་ཀྱི་ཚེ་སྲོག་གསར་་
བ་སྦྱིན་པ་དང་འཕེལ་རྒྱས་ཀྱི་གོམ་སྟབས་བརྟན་ཞིང་གཡོ་བ་མེད་ལ། སྟོབས་
ཀྱིས་ཁེངས་ཤིང་ཤུགས་དང་ལྡན་པ་ཞིག་བྱས། ལྷག་པར་དུ་འཕྲིན་ལས་ཆོས་
གྲགས་ཀྱི་《གཙང་ཁུལ་གྱི་གནས་ཆེན་ཁག་ལ་ལྟ་སྐོར་དུ་ཕྱིན་པའི་མཐོང་་་་་་་་་
ཐོས་》དང་། ཉ་ནག་པ་བ་རེས་ཀྱི་ལྷུག་རྩོམ་བསྡུས་དེབ་《སྔོན་མོ་སྤང་ལས་
འཁྲུངས་པའི་སེམས་ཀྱི་རོལ་མོ»། ལྡོང་ཡོན་ཏན་རྒྱ་མཚོའི་ལྷུག་རྩོམ་བསྡུས་
– 368 -



དེབ་《སྐད་ཆའི་ལང་ཚོ་》སོགས་དཔེ་སྐྲུན་བྱས་པ་དེས་བོད་ཀྱི་རྩོམ་རིག་ལོ་་་་་
རྒྱུས་སྟེང་མི་སྒེར་གྱི་ལྷུག་རྩོམ་བསྡུས་དེབ་བྱུང་མྱོང་མེད་པའི་རྣམ་པ་དེ་རྩ་བ་་་་
ནས་མཇུག་སྒྲིལ་བ་དང་། བོད་ཀྱི་དེང་རབས་ལྷུག་རྩོམ་འཕེལ་རྒྱས་ཀྱི་མདུན་
ལམ་རྒྱ་ཆེ་ཞིང་ཁོད་ཡངས་པའི་ལམ་ཆེན་ཞིག་བཏོད་པ་རེད། །
དུས་རབས་སྔོན་མའི་ལོ་རབས་བརྒྱད་ཅུ་པའི་མཇུག་དང་དགུ་བཅུ་པའི་་་
འགོར་སླེབས་ཚེ། དེང་རབས་རྩོམ་རིག་གཞུང་ལུགས་ཀྱི་དཔྱད་བསྡུར་དང་རྩོམ་
རིག་གསར་རྩོམ་གྱི་ལག་ལེན་ཁྲོད་རྩོམ་རིག་གི་འདུ་ཤེས་གཙོ་བོ་ཕྱོགས་གཉིས་་་
ནས་མངོན་བཞིན་ཡོད་དེ། གཅིག་ནས་རྩོམ་རིག་གིས་དངོས་ཡོད་ལ་ཞབས་
འདེགས་ཞུ་བའི་བཞེད་དགོངས་ཏེ། དངོས་ཡོད་དང་སྒྱུ་རྩལ་གཉིས་ཟུང་འཇུག་
བྱེད་དགོས་པ་ལས། སྒྱུ་རྩལ་དེ་ག་དུས་ཡིན་ཡང་དངོས་ཡོད་ལ་གཡོལ་བྱོལ་བྱ་
མི་རུང་ཞིང་། དེ་བཞིན་དུ་དངོས་ཡོད་ཀྱིས་ཀྱང་སྒྱུ་རྩལ་གྱི་མགྲིན་པར་དཔྱང་
ཐག་གིས་མི་སྡོམ་པ་བྱེད་དགོས། ཁོ་ཚོའི་བསམ་པར་རྩོམ་རིག་དང་དེང་རབས་
ཀྱི་མི་ཚེ། ཆབ་སྲིད། ཆོས་ལུགས་བཅས་ལ་འབྲེལ་བ་དམ་པོ་ཡོད་པས། མི་རྣམས་
ཀྱི་འཚོ་བའི་ཉམས་མྱོང་མཚོན་པའི་རྩོམ་རིག་ལ་སྤྱི་ཚོགས་འཚོ་བའི་ཤན་མི་་་་་
ཞུགས་པ་བྱེད་དཀའ་ནའང་། རྩོམ་རིག་ནི་ཆབ་སྲིད་དང་ཆོས་ལུགས་དྲིལ་སྒྲོག་
བྱེད་པའི་ལག་ཆ་ཙམ་བྱེད་དུ་མི་རུང་བར་འདོད། གཉིས་སུ་རྩོམ་རིག་ལ་དེང་
རབས་ཀྱི་འདུ་ཤེས་དྲག་པོ་ཞིག་ཡོད་དགོས་པར་དགོངས་པ་དང་། ཁོ་ཚོའི་
བསམ་པར་དེང་རབས་འདུ་ཤེས་ནི་ཚད་མཐོ་བའི་སྣ་འཛོམས་ཤིག་ཡིན་པ་་་་་་
དང་། དེ་ནི་དེང་རབས་རྩོམ་རིག་གི་རྩ་བའི་ཁྱད་ཆོས་ཤིག་ཏུའང་ངོས་འཛིན་
གྱིན་ཡོད་དེ། བོད་ཀྱི་རྩོམ་རིག་གིས་ངེས་པར་བོད་མི་དང་བོད་ཀྱི་སྤྱི་ཚོགས། མི་
དང་མི། མིའི་ཚེ་སྲོག་བཅས་ལ་ཁ་ཕྱོགས་དགོས་པ་དང་། དེ་ལྟར་བྱས་ན་ད་
གཟོད་རྩོམ་རིག་གི་གཤིས་ནུས་མི་འདོར་བར་བསམ་གྱིན་ཡོད། དེང་རབས་
རྩོམ་རིག་གི་སྒྱུ་རྩལ་ཐད། གཙོ་བོ་དེང་རབས་སྤྱི་ཚོགས་སུ་མིའི་ཉམས་མྱོང་ནས་
འགོ་བརྩམས་ཏེ་དངོས་ཡོད་ཀྱི་བརྗོད་ཐབས་དང་མངོན་ཆུང་གི་མཚོན་ཐབས་་
- 369 -



ཟུང་ལ་ནན་བཅག་བྱས་ཡོད་པ་རེད།
བོད་ཀྱི་དེང་རབས་རྩོམ་རིག་དུས་རབས་ཉེར་གཅིག་པར་སླེབས་ནའང་།
འོད་སྟོང་འབར་བའི་གྲུབ་འབྲས་རླབས་ཆེན་བླངས་སོང་ཞེས་སྒྲོག་མི་འོས་ཏེ།
མི་རིགས་གཞན་དང་བསྡུར་ན་སྒྱུ་རྩལ་ལ་གཞན་དྲིང་མི་འཇོག་ཅིང་གསར་་་་་
རྩོམ་ལ་རང་གཤིས་ཡོད་པ། རྩོམ་མཁན་རང་ཉིད་ཀྱི་ཉམས་མྱོང་དང་ལག་ལེན་
ཁྲོད་བྱུང་བའི་གཏན་ཆགས་ཀྱི་རང་བཞིན་ངེས་ཅན་ཞིག་ལྡན་པའི་གཤིས་་་་་་
ལུགས་དང་། མཛེས་དཔྱོད་ཀྱི་ཕུགས་འདུན། སྒྱུ་རྩལ་གྱི་ནུས་པ་སོགས་རྒྱ་ཚད་
ལ་ལོངས་པའི་རྩོམ་པ་པོ་ད་དུང་ཡང་ཤིན་ཏུ་ཉུང་བའི་ཚད་དུ་ལུས་འདུག་སྙམ།
དེ་ལྟར་རེད་མོད་ཀྱང་། གལ་ཏེ་རྩོམ་རིག་སྒྱུ་རྩལ་གྱི་འཕེལ་ཁ་ཕུན་སུམ་ཚོགས་
པ་དང་། དེང་རབས་རྩོམ་རིག་གིས་དུས་རབས་ཀྱི་སྒྲ་གདངས་དང་སྣང་བརྙན།
དེང་རབས་ཀྱི་མིའི་མྱོང་ཚོར་མཚོན་པའི་སྒྱུ་རྩལ་གྲུབ་འབྲས་ཐད་བལྟས་ན།།
གསར་སྦོལ་གྱི་གཞི་ཁྱོན་རྒྱ་ཆེ་བའི་དུས་སྐབས་ཤིག་ཏུ་སླེབས་འདུག་ཅེས་་
བཤད་ཆོག་གོ །
ས་བཅད་གཉིས་པ། དེང་རབས་ཀྱི་
རྩོམ་པ་པོའི་ཚོགས་པ།
ལོ་རབས་བརྒྱད་ཅུ་པ་ནས་དགུ་བཅུ་པའི་མཇུག་བར་དུ། གངས་རིའི་ཁྲོད་
འདིར་གསར་སྐྱེས་གཞོན་ནུ་རྣམས་ཀྱིས་རྩོམ་རིག་གསར་རྩོམ་བྱེད་པའི་རྣམ་་་་
དཔྱོད་དང་བློ་སྤོབས་ཆེས་ཆེར་ངོམ་པ་དང་། དེ་ནི་སྐྱེས་སྟོབས་ཀྱི་དཔལ་འབར་
བའི་དེང་རབས་བོད་ཀྱི་རྩོམ་པ་པོའི་ཚོགས་པའི་ཐོག་མའི་རྣམ་པ་ཡིན། ན་
གཞོན་བློ་གསར་རྣམས་ནི་རྩོམ་རིག་གི་མ་འོངས་པའི་རེ་བ་ཡིན་མོད་ཀྱང་།
བཅིངས་འགྲོལ་བཏང་ཚུན་གྱི་ལོ་ངོ་སུམ་བཅུའི་( ༡༩༤༩ ༡༩༧༨）ནང་
“ གཡོན་” གྱི་ཆབ་སྲིད་བསམ་བློ་དང་སྲིད་ཇུས་ཀྱི་དབང་དུ་གྱུར་པ་མ་ཟད། མི་
= 370 -



རྣམས་གོམས་སྲོལ་རྙིང་པའི་འདམ་ལས་ཀྱང་ཐར་ཐུབ་མེད་པའི་དབང་གིས་ན་
གཞོན་རྩོམ་པ་པོར་ནང་སེམས་ནས་ཕྱིའི་སྤྱོད་པའི་བར་གདམ་གའི་རང་དབང་
ཧ་ལམ་མེད་ལ། ལུས་སེམས་ལ་སྡུག་བསྔལ་སྦྱིན་པའི་གཟུགས་མེད་ཀྱི་ཞགས་པ་
ཞིག་གིས་ཡུན་རིང་དུ་བཅིངས་པས། སྐབས་དེ་དག་གི་ན་གཞོན་རྩོམ་པ་པོའི་
བསམ་བློ་ནི་བསྟོད་རྩོམ་( གཙོ་བོ་སྙན་ངག་）རྐྱང་རྐྱང་འབྲི་བའི་རྐང་ལམ་གུ་་་
དོག་པོ་ཞིག་ཏུ་བཙུད་འདུག དེ་ལས་ལྡོག་སྟེ་དུས་རབས་སྔོན་མའི་མཇུག་གི་ན་
གཞོན་རྩོམ་པ་པོ་རྣམས་དོན་དངོས་སྟེང་སྐབས་དེའི་རྩོམ་རིག་ལས་རིགས་ཐད་
ཀྱི་སྟོབས་ཤུགས་གཙོ་བོར་གྱུར་ཡོད་པ་དང༌། སྔོན་ཆད་དང་མི་འདྲ་བའི་ཕྱོགས་
གཞན་ཞིག་ནི། རྩོམ་པ་པོའི་“ ཚོགས་པ་” ཞིག་ཏུ་ལྟ་བཞིན་པའི་ན་གཞོན་རྩོམ་
པ་པོའི་དཔུང་ཁག་ནང་མདོ་དབུས་ཁམས་གསུམ་གང་གི་མིའང་ཡོད་པ་དང་།
བསམ་བློའི་འཁྱེར་སོ་རིགས་མང་ཞིང་ཕྱོགས་སོ་སོར་འབྲེལ་ཐུབ་པ་ཞིག་ཡིན།
འདི་ལྟ་བུའི་བསམ་བློ་ཕུན་སུམ་ཚོགས་པ་ནི་རྩོམ་རིག་གསར་རྩོམ་གྱི་ཉམས་་་་་
ལེན་སྟེང་དང༌། སྒྱུ་རྩལ་དང་ལེན་བྱེད་ཕྱོགས་བཅས་སུ་མངོན་པར་བྱེད། དུས་
རབས་སྔོན་མའི་མཇུག་གི་ན་གཞོན་རྩོམ་པ་པོ་མང་ཆེ་བ་ལོ་ཉི་ཤུ་ནས་ལྔ་་་་་་་་
བཅུའི་བར་གྱི་རྩོམ་པ་པོ་ཡིན་ལ། ཁོ་ཚོའི་ནང་འགའ་ཞིག་གིས་ལོ་རབས་བརྒྱད་
ཅུའི་འགོར་བརྩམས་ཆོས་སྤེལ་བ་དང་། འགའ་ཞིག་གིས་ལོ་རབས་དགུ་བཅུའི་
ནང་ནས་རྩོམ་རིག་གསར་རྩོམ་བྱེད་འགོ་བརྩམས་པའང་ཡོད། ང་ཚོས་འདིར་
རྩོམ་པ་པོའི་ཚོགས་པའི་ནང་བགྲང་བསམ་པ་ནི། འཇམ་དཔལ་རྒྱ་མཚོ། གླང་
མདུན་དཔལ་འབྱོར། བྱམས་པ་ཆོས་འཛོམས། རྣམ་གྲོལ། རིག་འཛིན། ཐུབ་
བསྟན། ཚེ་རིང་དོན་གྲུབ། རིན་ཆེན་ཚེ་དགའ། བཀྲ་ཤིས་དཔལ་ལྡན། བསྟན་པ་
ཡར་རྒྱས། རེབ་གོང་རྡོ་རྗེ་མཁར། བཀྲ་བྷ། ནག་པོ་སྐལ་བཟང་། སྟག་འབུམ་
རྒྱལ། ཨ་སྨྱོན་བཀྲ་ཤིས་དོན་གྲུབ། རིན་ཆེན་བཀྲ་ཤིས། རང་སྒྲ། སྐལ་རྡོར།
གཅན་ཚ་རྡོ་རྗེ་རིན་ཆེན། རྣམ་སྲས། ཚེ་རིང་གཡང་སྐྱིད། རྒྱལ་མཚན། ཆབ་
འགག་རྡོ་རྗེ་ཚེ་རིང༌། བསོད་ནམས་དཔལ་འབར། བློ་གྲོས་མྱུ་གུ། སྟོབས་རྒྱལ།
- 371 -



གཅོད་པ་དོན་གྲུབ། དཀོན་ལོ། གཉའ་བློ་གྲོས་རྒྱལ་མཚན། དོན་ཀུན་གྲུབ་པ། ལྷ་
རྒྱལ་ཚེ་རིང་། སྒོམ་པ་བཀྲ་ཤིས། འཕྲིན་ལས་ཆོས་གྲགས། ལྡན་གྲོལ། སེང་གཤོང་
རྡོ་རྗེ་གཅོད་པ། ཉ་ནག་པ་བ་རེས། ལྡོང་ཡོན་ཏན་རྒྱ་མཚོ། འཇུ་སྐལ་བཟང་། ཨོ་
རྒྱན་རྡོ་རྗེ། ལྗང་བུ། ལྷ་རྒྱལ་ཚེ་རིང་། མཁས་གྲུབ། མོག་ཆུང་ཕུར་བ། གངས་
ཞུན། ཁྱུང་ཐར་རྒྱལ། གཅན་མེ་སྟག རམས་ཚེ་བྷོ། གཡུ་ཞུན། དཔལ་ལྷ། འབྲུག་
མོ་སྐྱིད། བདེ་སྐྱིད་སྒྲོལ་མ། པདྨ་འཚོ། དཔལ་མོ། སྨན་ལྷ་སྐྱབས། དཔའ་རྩེ། སྐལ་
བཟང་ལྷ་མོ། ལྕགས་མོ་འཚོ། ཆབ་སྤེལ་ཚེ་དཔལ། བཀྲས་གླིང་ཆུང་བདག དུར་
བུ་རྣམ་གྲགས། རྒོད་ཕྲུག་དཔལ་འབྱོར། ཞི་བདེ་ཉི་མ། ལྡོང་ཆུ་ཤེལ། གཟུངས་
ཕྱུག་སྐྱིད། རྒྱ་གྲོལ། གངས་བུ་དགའ་སྐྱེད། སྙན་བཟང་གཡང་སྐྱབས་རྒྱལ། ཆས་
པ་རྟ་མགྲིན་ཚེ་རིང་སོགས་ཡིན་པ་དང༌། ཁོ་ཚོ་ནི་དེང་རབས་བོད་ཀྱི་རྩོམ་རིག་
གི་གདོང་ལེན་པ་ཤ་སྟག་ཡིན། དེང་རབས་རྩོམ་རིག་དར་སྤེལ་བྱས་ནས་ཡུན་
རིང་མ་འགོར་བར། སྤྱི་ཚོགས་སྟེང་བཤད་ཚུལ་འདྲ་མིན་སྣ་ཚོགས་ཐོན་པ་དང་།
ལྷག་པར་དུ་སྙན་ངག་གསར་པར་མཚོན་ན་འོས་མིན་གྱི་དམོད་ཚིག་མི་ཉུང་བ་་་
ཞིག་ཁུར་བ་ང་ཚོ་ཚང་མའི་སེམས་སུ་གསལ་ལེར་ཡོད། དེའི་མཚུངས་སུ་སྙན་
ངག་ལ་གསར་རྙིང་གི་དབྱེ་བ་ཕྱེ་ཞིང་སྙན་ངག་ལས་རིགས་སུ་རིམ་གྱིས་ཁ་བྲལ་
དུ་འགྲོ་བར་ཉེ་བའི་སྣང་ཚུལ་ཡིད་སྐྱོ་བ་ཞིག་ཁྱབ་ཡོང་བ་དང་། ཆེས་སྔ་བའི་ལོ་
ཤས་ནང་སྙན་ངག་གསར་རྙིང་གཉིས་ཀྱིས་རང་རང་གི་མིང་དང་མི་མཚུངས་་་
པའི་ལས་དབང་བསྐྱངས་པ་ནི། མི་མང་ཆེ་བའི་སྣང་ངོར་སྙན་ངག་རྙིང་པ་ནི་
ལང་ཚོ་དར་ཞིང་ཡིད་དུ་མཛེས་པའི་གཞོན་ནུ་མ་ཞིག་དང་འདྲ་ལ། སྙན་ངག་
གསར་པ་ནི་རྒས་འཁོགས་དང་མི་སྡུག་པའི་གཉེར་མས་གདོང་ཡོངས་ཁེབས་་་་
པའི་བུད་མེད་རྒན་པ་འཆི་ལམ་སྙེག་པ་ཞིག་ཏུ་མཐོང་བའང་ཡོད། སྙན་ངག་
གསར་པའི་ནང་ཁུལ་དུའང་རྩོམ་པ་པོ་འགའ་ཞིག་( སྙན་ངག་འབྲི་མི་ཤེས་་་་་
བཞིན་དུ་བཙན་གྱིས་འབྲི་བའི་རིགས་）གིས་སྙན་རྩོམ་འབྲི་སྐབས་བསམ་་་་་་་
གཞིག་དང་ཀུན་རྟོག་མི་འཕྲོ་བར་གཞན་རྩོམ་ངོ་བཤུ་རྒྱག་ཤ་ཤ་བྱེད་པ་དེ་་་་་་
– 372 -



གཞན་པས་བཤད་སྤྱད་ཀྱི་འཛིན་ལུང་དུ་མི་འགྲོ་བ་ག་ལ་སྲིད། ཕལ་ཆེར་སྤྱི་
ཚོགས་ཡོངས་ཀྱིས་རྣམ་འགྱུར་ཡ་མ་ཟུང་ཞིག་བཟུང་འདུག་པའི་གནས་ཚུལ་་་་
འོག རང་ཅག་གི་སྙན་ངག་གསར་པའི་རྩོམ་པ་པོ་རྣམས་ཀྱིས་དྭ་ཕྲུག་གི་ལས་
དབང་སྐྱོང་བའི་སྙན་ངག་གསར་པ་དེ་རང་ཉིད་ལ་གཏོགས་པའི་སྙན་ངག་ཏུ་་་
བསམ་པ་དང་། དེའི་ཆེད་དུ་རེ་བ་རུམ་གང་གཉེར་ནས་མི་ལོ་སུམ་བཅུ་ཙམ་
སོང་བར། མིག་སྔར་སྙན་ངག་གསར་པ་འདི་བོད་ཀྱི་རྩོམ་རིག་གི་ཁྱིམ་ཚང་ཆེན་
མོའི་ནང་གཟུགས་གཞི་བདེ་ཐང་དང་བསམ་བློ་ཟབ་མོར་ཕྱིན་པའི་ཁྱིམ་མི་་་་་
གཙོ་བོ་ཞིག་གི་ཐོབ་ཐང་ལྡན་འདུག
ལོ་རབས་བརྒྱད་ཅུ་པའི་དཀྱིལ་ཙམ་ནས་བོད་ཀྱི་རྩོམ་སྟེགས་སུ། ཕྱི་གླིང་
བའི་མཚན་ཉིད་རིག་པ་དང་རྩོམ་རིག སྙན་ངག་སྐོར་གྱི་རིགས་པའི་གཞུང་
ལུགས་དང་གསར་རྩོམ་བྱེད་ཐབས་སྐོར་གྱི་རྩོམ་ཡིག་དང་བརྩམས་ཆོས་གྲགས་་
ཅན་བོད་ཡིག་ཏུ་བསྒྱུར་ནས་ངོ་སྤྲོད་བྱས་པས། དེང་རབས་བོད་ཀྱི་རྩོམ་པ་པོའི་
མཐོང་ཐོས་ཀྱི་རྒྱ་བསྐྱེད་པ་རེད། དཔེར་ན། «ཤེག་སི་ཕིར་གྱི་ཟློས་གར་སྒྲུང་
གཏམ་»( ཚེ་དབང་རྣམ་རྒྱལ་གྱིས་བསྒྱུར་) དང་། རྫ. མེ་སི་ཐེ་ལར་གྱི་《ཨ་
མའི་སྙན་ངག་»( འཇུ་སྐལ་བཟང་གིས་བསྒྱུར)། «བདག་གི་ཁུ་བོ་ཡུས་ལི་»
（ སངས་རྒྱས་ཀྱིས་བསྒྱུར)། «དུས་རབས་དང་རིག་གནས། མཚན་ཉིད་རིག་པ་
དང་གྲངས་ཉུང་མི་རིགས་ཀྱི་རྩོམ་རིག་གསར་རྩོམ་སྐོར་གླེང་བ་»( དོན་གྲུབ་་་་
དབང་འབུམ་གྱིས་བརྩམས）། 《ཨའེ་མིར་གསང་ཞིབ་པ་»( ཐང་ཧྲེ་ཙེས་
བསྒྱུར)། «ཁ་བ་ལྷབ་ལྷུབ་ཏུ་འབབ་པ་»( འཇམ་དཔལ་རྒྱ་མཚོས་བསྒྱུར）།
ཡི་དམ་ཚེ་རིང་གི་《སྙན་ངག་གི་བླ་སྲོག་བཤད་པ་»དང་«ཡེ་ཧོའི་མཚོ་མོ་ལ་་་་
བསྔགས་པའི་བྲག་ཅའི་དབྱངས་སྙན»། ཨོ་ཧིན་རོས་《མའེ་ཇིའི་ལེགས་སྐྱེས»།
མོ་པོ་སང་གི་《མགུལ་རྒྱུན»། ཆི་ཁི་ཧྥུའི་«མདོག་འགྱུར་བའི་འབྲུག»། ཀོར་
ཅིའི་《རྒྱ་མཚོའི་ཁུག་རྟ་»སོགས་«བོད་ཀྱི་རྩོམ་རིག་སྒྱུ་རྩལ་»དང་«སྦྲང་་་་་་
ཆར་»སྟེང་སྤེལ་བ་དེས་བོད་ཀྱི་ན་གཞོན་རྩོམ་པ་པོའི་ལྗང་མྱུག་རྒྱས་པར་ཆར་་
= 373 -



ཆུའི་ནུས་པ་ཐོན་པ་བསྙོན་མི་ནུས་ལ། དུས་རབས་སྔོན་མའི་མཇུག་ཏུ་ནུབ་གླིང་
དང་རྒྱ་ནང་ནས་འོངས་པའི་སྒྲུང་གཏམ་དང་སྙན་ངག ལྷུག་རྩོམ་ཕུལ་བྱུང་
ཅན་དང་རྩོམ་རིག་གི་གཞུང་ལུགས་དག་བོད་ཀྱི་དེང་རབས་རྩོམ་རིག་གི་ཐོན་་་་
ཁུངས་གལ་ཆེན་ཞིག་ཡིན་པ་མ་ཟད། དེང་རབས་བོད་ཀྱི་རྩོམ་པ་པོ་མང་ཆེ་
ཤོས་སློབ་གྲྭ་ཆེན་མོ་བ་ཡིན་པས་ཁོང་ཚོས་ཕྱི་གླིང་གི་རྩོམ་རིག་གཞུང་ལུགས་པ་
དང་རྩོམ་པ་པོ་གྲགས་ཅན་ཡ་ལི་སི་ཏོད་དང་པུའུ་ཝ་ལའོ། མའོ་པོ་སང་། ཐོར་
སི་ཐའེ། ཏི་ཏེ་ལོ། ཀོ་ཏེ། ཧུའེ་ཐུ་མན། པའེ་ལུན། ཞུའེ་ལའེ། ཅི་ཚེ། ཐའེ་ཀོར།
ཕུའུ་ཞི་ཅིན། ཉའེ་ལུའུ་ཏ་སོགས་གང་རུང་གི་སྒྲུང་གཏམ་དང་སྙན་ངག རྩོམ་
རིག་གཞུང་ལུགས་ལ་བལྟས་ཡོད་སྲིད་པས་དེ་རྣམས་ཀྱི་བསམ་བློ་དང་སྒྱུ་རྩལ་་་
མཚོན་ཐབས་ཀྱི་ཤན་ཞུགས་པའང་ལུགས་དང་མཐུན་པ་ཞིག་ཡིན། དེ་བཞིན་
དུ་རྒྱ་ནག་གི་སྙན་ངག་པ་ཀུའོ་མོ་རུའོ་དང༌། ཞུས་ཀྲི་མའོ། ཝུན་དབྱི་ཏུའོ། ལི་
ཅིན་ཧྥ། ཏའེ་ཝང་ཧྲུའུ། པེན་ཀྲི་ལིན། ཧོ་ཆི་ཧྥང་། ཨའེ་ཆིང་། ཀུའོ་ཞའོ་ཁྲོན།
པའེ་ཧཱ། ལིའུ་ཧྲ་ཧོ། ཧོང་ཞང༌། ཧྲི་ཀྲི། པེ་ཏའོ། ཀུའུ་ཁྲེང་། ཧྲུའུ་ཐིང་སོགས་ཀྱང་
བོད་ཀྱི་སྙན་ངག་གསར་པའི་རྩོམ་པ་པོ་རྣམས་ལ་མཚོན་ན་གསལ་ཆ་ཡོད་ཅིང་་
ངོ་ཤེས་སུ་གྱུར་འདུག་པས་ཚད་ངེས་ཅན་ཞིག་ནས་བཤད་ན་བོད་ཀྱི་དེང་་་་་་
རབས་རྩོམ་རིག་དང་ལྷག་པར་སྙན་ངག་གསར་པའི་ཕོ་བྲང་འདིའི་བཟོད་་་་་་
བཀོད་དང་བཞེངས་སྐྲུན་ལ་བསམ་བློ་དང་སྒྱུ་རྩལ་ཟུང་ནས་ཤན་ཤུགས་གང་་་
འཚམ་རེ་ཐེབས་ཡོད་པ་དང་། དེ་བས་བོད་ཀྱི་དེང་རབས་རྩོམ་རིག་འདི་རྒྱུ་
མེད་རྐྱེན་མེད་དུ་གནམ་ནས་ལྷུང་འོངས་པ་ཞིག་ག་ལ་ཡིན། དེ་ནི་འཛམ་གླིང་
མི་རིགས་ཀུན་གྱི་རྩོམ་རིག་གི་རྐང་ལ་རོལ་ཞིང་བཅུད་ཀྱིས་གསོས་པ་ཞིག་ཡིན།
རྒྱུ་མཚན་དེའི་དབང་གིས་དེ་སྔ་སྐབས་ཤིག་མི་རིགས་གཞན་གྱི་རྩོམ་རིག་དང་་་་
བོད་ཀྱི་དེང་རབས་རྩོམ་རིག་བར་གྱི་འབྲེལ་བ་དམ་པོ་འདིར་བཤད་ཚུལ་སྣ་་་་་
ཚོགས་བྱུང་བ་དང་། སྣང་ཚུལ་དེ་དག་དེང་རབས་རྩོམ་རིག་( ལྷག་པར་སྙན་
ངག་གསར་པ་）ལ་དགག་པ་རྒྱག་བྱེད་ཀྱི་ཁུངས་ལུང་དུའང་བསྟེན་བཞིན་ཡོད།
- 374 -



བོད་ཀྱི་དེང་རབས་རྩོམ་རིག་ལས་སྙན་ངག་གསར་པ་ལ་མཚོན་ན། བོད་ཀྱི་སྲོལ་
རྒྱུན་སྙན་ངག་གི་རྒྱུན་འཛིན་དང་སྙན་ངག་འབྲི་རྩོམ་ཐད་《སྙན་ངག་མེ་་་་་་་་
ལོང་》རྩོམ་ལུགས་ལ་གསར་གཏོད་རང་བཞིན་གྱི་འགྱུར་ལྡོག་འབྱུང་རྒྱུ་དང་།
དེའི་གལ་ཆེན་རང་བཞིན་ལ་སྙན་ངག་པ་སྐོར་ཞིག་གིས་ངོས་ཟིན་གཏིང་ཟབ་་་
ཅིག་བྱས་ཡོད་མོད། འོན་ཀྱང་། ལག་ལེན་དངོས་ནང་དུ་མཐོང་ཆེན་བྱེད་འོས་
པའི་གྲུབ་འབྲས་ཤིག་ཐོན་པར་ད་དུང་ལམ་ཐག་རིང་པོ་ཞིག་འགྲོ་དགོས་པ་་་་་
རེད་སྙམ།
ས་བཅད་གསུམ་པ། སྙན་དེབ་གསར་པ་
ནི་སྙན་སྟེགས་འདེགས་པའི་
ཀ་གདུང་ཡིན།
བོད་ཁུལ་ཡོངས་སུ་དུས་དེབ་དང་ཚགས་པར་སོ་སོའི་སྟེང༌། སྙན་ངག་
གསར་པས་པར་ངོས་ངེས་ཅན་ཞིག་ཟིན་འདུག་ནའང་། དེ་ནི་ཁྱབ་སྤེལ་བྱེད་
ཐབས་ཁྲོད་ཀྱི་ལྷུ་ཚིགས་གཅིག་ཙམ་ལས་མ་འདས། གལ་སྲིད་དུས་དེབ་དང་
ཚགས་པར་གྱིས་སྙན་ངག་གསར་པ་སྤེལ་བ་དེས་སྤྱི་ཚོགས་སྟེང་རྩོམ་རིག་གི་་་་་
རྣམ་པ་གསར་པ་འདི་རྒྱ་ཁྱབ་ཏུ་དང་ལེན་བྱས་པའི་ཚབ་བྱེད་དུ་འགྲོ་བ་ཡིན་་་
ན། དེའི་བྱས་རྗེས་གཙོ་བོ་ཁྱབ་སྤེལ་གྱི་སྟེང་ལ་འཇོག་འོས་ཤིང་། དེ་ལྟ་ན་སྙན་
དེབ་གསར་པ་བསྒྲིགས་ནས་དཔེ་སྐྲུན་བྱ་བའི་འགན་འཁྲི་དེ་ལེགས་འགྲུབ་བྱེད་
རྒྱུ་ཤིན་ཏུ་གལ་ཆེའོ། །
གནའ་ནས་ད་ལྟའི་བར་དུ། སྙན་རྩོམ་དཔེ་དེབ་ཏུ་སྒྲིག་པར་དགེ་མཚན་
ཆེ་སྟེ། ཕྱོགས་གཅིག་ནས་དུས་སྐབས་སོ་སོའི་རྩོམ་ཡིག་གསོག་འཇོག་དང་ཉར་
ཚགས། གཅིག་ནས་གཅིག་བརྒྱུད་དེ་ཁྱབ་གདལ་དུ་གཏོང་བའི་ཕན་ནུས་ཡོད་
པ་དང་། ཕྱོགས་གཞན་ཞིག་ནས་མངོན་སུམ་མ་ཡིན་པའི་སྒོ་ནས་སྙན་རྩོམ་གྱི་
= 375 -



རིན་ཐང་ལ་གདེང་འཇོག་དང་རྩོམ་ཡིག་ཚད་ལྡན་ཞིག་གི་སྒྲོམ་གཞི་བཞེངས་་་་
སྐྲུན་བྱེད་བཞིན་ཡོད། བོད་ཀྱི་ཚིག་རྒྱན་རིག་པའི་གཞུང་མཐའ་དག་ནི་སྲོལ་
རྒྱུན་དང་ཆེས་སྔ་ཤོས་ཀྱི་ཚད་ལྡན་གྱི་མཚོན་བྱེད་ཅིག་ཡིན། གསར་གཏོད་ཀྱི་
ལམ་དུ་རྡོག་འགྲོས་བསྒྱུར་མ་ཐག་གི་སྙན་ངག་གསར་པར་མཚོན་ན། འདི་ལྟ་བུ་
རང་གིས་རང་ལ་ལེགས་བཅོས་དང་ཚད་ལྡན་ཅན་དུ་བརྩོན་ལེན་བྱེད་པ་ནི་་་་་
ཐོག་མ་ཉིད་ནས་འགོ་བརྩམས་སོང་བ་དང༌། བོད་ཀྱི་སྙན་སྟེགས་གསར་པ་དེ་
བརྟན་བརླིང་ཞིག་ཆགས་འོངས་པར་འབྲེལ་བ་དམ་པོ་ཡོད། སྙན་དེབ་གསར་
པས་ཀྱང་གནའ་རབས་ཚད་ལྡན་གསུང་རབ་དང་མཚུངས་པར་མི་རྣམས་ཀྱི་་་་་
སེམས་ངོར་ཡལ་དཀའ་བའི་རྟགས་མཚན་ཞིག་སློང་ཐུབ། “ བརྩམས་ཆོས་དུས་
དེབ་སོགས་ཀྱི་སྟེང་སྤེལ་བ་ནི། བརྩམས་ཆོས་དེ་མི་གཞན་ལ་སྤྲད་པ་བརྒྱུད་ནས་
རྩོམ་ཡིག་གང་ཡིན་ཡང་ལེགས་གྲུབ་ཀྱི་ཚད་དུ་སླེབས་པའི་དམིགས་ཡུལ་ཡིན།
བརྩམས་ཆོས་ཤིག་དོན་ངོ་མར་རང་ཚུགས་རང་བདག་དང་། གསར་གཏོད་
བྱས་པའི་བྱ་དངོས་ཤིག་ཏུ་འགྱུར་ཆེད། ངེས་པར་རང་ཉིད་ཀྱི་གསར་གཏོད་
མཁན་དང་ཁ་བྲལ་བར་བྱས་ཏེ། མི་ཚོགས་ཀྱི་དབུས་སུ་ཁེར་རྐྱང་དུ་རང་ཉིད་
ཀྱི་ལམ་དུ་བསྐྱོད་དགོས།”ཞེས་པ་ཡིས་སྙན་དེབ་སོགས་དཔེ་སྐྲུན་བྱེད་པའི་་་
དགོས་ངེས་རང་བཞིན་དང་གལ་ཆེན་རང་བཞིན་བསྟན་འདུག དུས་རབས་
སྔོན་མའི་ལོ་རབས་དགུ་བཅུའི་དཀྱིལ་ཙམ་དུ་སླེབས་པ་ན། «གངས་འདབས་
ཀྱི་སེམས་པ་》ཡིས་སྙན་སྟེགས་ཀྱི་ཁུ་སུམ་དེ་ཡོངས་སུ་གཏོར་བ་དང་། ཡི་དམ་
ཚེ་རིང་ལགས་ཀྱིས་སྙན་དེབ་དེའི་གླེང་གཞི་ལས་“ «གངས་འདབས་ཀྱི་སེམས་་
པ་》ནི་ཁྱུང་ཆེན་གྱི་གཤོག་པ་བརྐྱངས་པ་དང་མཚུངས་ལ། གངས་སེང་གི་ངར་
སྐད་བསྒྲགས་པ་དང་འདྲ་སྟེ། དེ་ནི་ཁ་བ་རི་པའི་དེང་རབས་རྩོམ་རིག་གི་གོམ་
འགྲོས་སྒྱུར་འགོ་ཚུགས་པའི་མཚོན་རྟགས་ཁྱད་དུ་ཐོན་པ་ཞིག་ཡིན་པས། ང་
ཚོར་དགའ་བ་བསྐྱེད་ཅིང་། སྐུལ་མ་ཐེབས་སུ་བཅུག་”ི ཅེས་པས་སྙན་དེབ་
གསར་པ་ནི་སྙན་ངག་གསར་པའི་སྟེགས་བུ་འདེགས་བྱེད་ཀྱི་ཀ་བ་དང་གདུང་་་
– 376 -



མ་ལྟ་བུ་ཡིན་པ་གསལ་སྟོན་བྱས་ཡོད། །
དེར་མཐུད་ནས་《ལྗང་བུའི་རྩོམ་བཏུས— སྙན་ངག་དེབ་»དང༌། དུས་
རབས་གསར་པའི་འགོ་ཚུགས་མ་ཐག་ཏུ་སྙན་རྩོམ་《གཟུ་མིག་དགུ་བ་»དག་་་་
དཔེ་སྐྲུན་དང་འགྲེམ་སྤེལ་བྱས་པ་ནི། བོད་ཀྱི་སྙན་ངག་གསར་པའི་ལོ་རྒྱུས་སྟེང་
རྨང་བཏིང་བ་ལྟ་བུའི་དོན་སྙིང་ལྡན་པ་རེད། རྒྱལ་ཁབ་ཕྱི་ནང་གི་རྩོམ་རིག་ལོ་
རྒྱུས་སྟེང་སྙན་ངག་དང་སྙན་ངག་གསར་པ་ནི་ནམ་ཡང་རྩོམ་རིག་གསར་པའི་་་
གསར་རྩོམ་ཁྲོད་དཔེ་སྐྲུན་དང་འགྲེམ་སྤེལ་གྱི་ཕྱོགས་གཙོ་བོ་ཡང་ཟིན་འདུག་་་་
སྟབས། སྙན་ངག་གསར་པ་སྙན་སྟེགས་འདེགས་བྱེད་ཀྱི་ཀ་གདུང་ལྟ་བུ་ཡིན་པ་
མ་ཟད། རྩོམ་རིག་གསར་པའི་སྟེགས་བུ་རིལ་པོར་གསོན་ཤུགས་རྒྱས་པར་བྱེད་
པའི་སྒུལ་ཤུགས་ཀྱང་ཡིན། བོད་ཀྱི་སྙན་སྟེགས་སུ་ཉེ་བའི་ལོར་དཔེ་སྐྲུན་བྱས་
པའི་སྙན་དེབ་གསར་པ་ལ་ང་ཚོས་ཁ་མི་ཚང་བའི་བསྡོམས་རྩིས་ཤིག་བྱས་ན།
《ལང་ཚོའི་རྦབ་ཆུ་»དང་«བཞོ་ལུང་»། «གངས་འདབས་ཀྱི་སེམས་པ»།
«ལྗང་བུའི་རྩོམ་བཏུས —སྙན་ངག་དེབ»། «སྙན་རྩོམ་གཟུ་མིག་དགུ་བ»།
«མཐོ་སྒང་གི་རླུང་»། «ལྷོ་བཞུད་ཀྱི་ཆུ་འཛིན»། 《སྙན་ངག་གི་མིག་ཆུ»།
«ཀ་ཁའི་འཇའ་ཡིག»། «མཁའ་ལ་འཕྱོ་བའི་ཡིད་ཀྱི་བརྩེ་རླབས»། «ཁ་བ་
དཀར་པོ»། «དུང་སེམས་ཀྱི་འདབ་མ»། «ཉི་མའི་མགྲོན་པོ»། «ཁ་བའི་རྣམ་
ཤེས»། «ངས་ཁྱོད་རང་ཁུ་སིམ་མེར་བཞག》། 《སྙན་ངག་གིས་སླར་ཡང་ཁོ་བོ་
བཙལ»། «གངས་རིའི་བརྩེ་དུང་»། «སྐྱ་རེངས་ལྷ་མོའི་འབོད་བརྡ»། «ས་
གཞི་དང་ཁོ་མོའི་གསང་བ»། «ཁ་བའི་རྨི་ལམ»། «མི་ཁོམ་པའི་གནས་དང་
དེའི་བདག་པོ་》སོགས་མང་བ་དང་སྙན་ངག་གསར་པ་ཁྱབ་སྤེལ་གཏོང་བའི་་་
ཕྱོགས་ནས་བལྟས་ན། སྙན་དེབ་གསར་པའི་ཕན་ནུས་དེ་གཞན་གང་གིས་ཀྱང་
ཚབ་བྱེད་དཀའ་སྟེ། ཐོག་མར། དུས་དེབ་དང་ཚགས་པར་སྟེང་སྙན་ངག་གསར་
པའི་པར་ངོས་ཅུང་མང་དུ་འཛིན་ནའང་། གཞི་རྩའི་ཐོག་རྩོམ་ཡིག་གཞན་དག་
གི་བརྩམས་ཆོས་ཁྲོད་ཐར་ཐོར་དུ་བཀྲམ་པ་དང་། སྙན་ངག་རྐྱང་རྐྱང་འགོད་
- 377 - ་



པའི་དུས་དེབ་《གངས་རྒྱན་མེ་ཏོག་》སྤེལ་ནས་ལོ་མང་པོ་སོང་མེད། རྒྱུ་མཚན་
དེའི་སྟབས་ཀྱིས་ང་ཚོས་རྩོམ་པ་པོ་ག་གེ་མོ་ཞིག་གི་སྙན་རྩོམ་ཀློག་སྐབས་ཆ་་་་་་
ཚང་དང་སྤྱི་ཡོངས་ཀྱི་ཚོར་བ་ཞིག་སྟེར་དཀའ་བ་རེད། དེ་ལས་ལྡོག་སྟེ་《གངས་
འདབས་ཀྱི་སེམས་པ་》ལ་པར་གྲངས་༣༠༠༠ ལ་སླེབས་འདུག་པས་དུས་དེབ་་་
དང་ཚགས་པར་གྱིས་རྩོམ་པ་པོ་ཞིག་གི་བརྩམས་ཆོས་སྙན་དེབ་ལྟར་ཡོངས་་་་་་
ཁྱབ་ཞིག་ཁྱབ་སྤེལ་བྱེད་ཐབས་བྲལ་ཕྱིར། ང་ཚོས་སྙན་དེབ་པར་སྐྲུན་ལ་དགའ་
བསུ་བྱེད་འོས་པ་ལས་སྨོད་པ་བོར་བ་ནི་ཤིན་ཏུ་མི་རིགས་པའི་གནས་སོ། །
ལུང་ཁུངས།
© ལའོ་པཱར. ཨད་ཟི་ཁ་ཕའེ་ཡི་«རྩོམ་རིག་སྤྱི་ཚོགས་རིག་པ་»ཞེས་པ་ཧང་ཀྲོའུ་མི་
དམངས་དཔེ་སྐྲུན་ཁང་གིས་༡༩༨༧ལོར་དཔེ་སྐྲུན་བྱས་པའི་རྒྱ་ཡིག་པར་བཞིའི་ཤོག་ངོས་་
༣༦པར་གསལ།
2 ཡི་དམ་ཚེ་རིང་གི་«གངས་འདབས་ཀྱི་སེམས་པ་》ཞེས་པ་མཚོ་སྔོན་མི་རིགས་་་་་
དཔེ་སྐྲུན་ནང་གིས་༡༩༩༤ལོར་དཔེ་སྐྲུན་བྱས་པའི་《གླེང་གཞི་》ལས་གསལ།
– 378 -



རྩོམ་སྒྲིག་འགན་འཁུར་པ།
རྒྱབ་ཤོག་ཇུས་འགོད་པ།
སྒྲོལ་མ་སྐྱབས།
ཅིན་ཡེ།
བོད་ཀྱི་དེང་རབས་རྩོམ་རིག་ཞིབ་འཇུག།
དཔེ་སྐྲུན་མཁན།
འགྲེམས་སྤེལ་མཁན། །
གནས་ཡུལ།
སྦྲག་ཨང་།
ཁ་པར་ཨང་གྲངས།
བརྒྱུད་འཚོང་མཁན།
པར་བསྒྲིགས་མཁན།
པར་འདེབས་མཁན།
དེབ་ཚད།
པར་ངོས།
པར་གཞིའི་སྒྲིག་ཐེངས། །
པར་ཐེངས།
པར་གྲངས།
རིན་གོང་སྒོར།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་གྲོང་ཁྱེར་ཧོ་ཕིང་ལི་བྱང་ལམ་ཨང་14པ།
100013
010- 64227665 - 6508
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་།
པེ་ཅིན་གྲོང་ཁྱེར་ཏི་ཞིན་པར་འདེབས་ཁང༌།
850mmX1168mm 1/32
12.125
2009ལོའི་ཟླ་7པར་པར་གཞི་1པོ་བསྒྲིགས།
2009ལོའི་ཟླ་7པར་པར་ཐེངས་1པོ་བཏབ།
0001-2000
19.80



图书在版编目(CIP)数据
藏族当代文学研究:藏文色著,-北京:民族出版
社,2009.7
| ISBN 978-7-105-10179-5
I.藏…. 南…. 藏族 - 少数民族文学:当代文学-
文学研究-中国-藏语 N. 1207.914
中国版本图书馆 CIP 数据核字(2009)第119725号
民族出版社出版发行
(北京市和平里北街14号 邮编100013)
http://www.mzcbs.com.cn
北京市迪鑫印刷厂印刷
全国各地新华书店经销
2009年7月第1版 2009年7月北京第1次印刷
开本:850mm×1168mm 1/32 印张:12.125
印数:0001-2000册定 价:19.80 元
ISBN 978-7-105-10179-5-2062 民文(藏 252)
(藏文发行科电话:64227665 58130509)



wwwwwwwwww
WA
WA
WWW
WWWWWWWWWWWWWWWWW
w
ww
wwwwwwwwwwwwwwww
W
wwwwww
wwwwwwwww
Wwwwwwwwwwwwwwwwwww
Www
WWW
www
WWWWWWWWWWWW
www
wwwwwwwwwww
WWW
www
WWW
Wwwwwwwwwwwwwwwwwwwwwwwww
www
wwwwwwwww
www.
B
wwwwwwwwwwwwwwwwwww
w
www
wwwwwwwwwwwwwwwwwwww
llene
ES
www.
wwwwwwwwwwwwwwwwwwwwwwwwwwwwwwwwwwwwwww
www
.
www.
w
ww
.
WWW
www
WA
WWW.
wwwwwwwwwwwwwwwwwww
Wwwwwwwwwwwwwwwwwwwww
wwwww
Wwwwwwwwwwwwww
W
wwwwwwwww
W
wwwwwww
www
wwwwwwwwwwwwwwww
www
W
wwwwwwwwwwwwwwwwwwwwwwwww
wwwwwwwwwww
wwwwwwwwww
WWW
Wwwwwwwwwwwwwwwwwwwwwwwww
www
རྒྱབ་ཤོག་ཇུས་འགོད་པ། ཅིན་ཡེ།
རྩོམ་སྒྲིག་འགན་འཁུར་བ། སྒྲོལ་མ་སྐྱབས།
